\id jhn
\ide UTF-8
\toc1 Yowanu
\toc2 Yowanu
\toc3 jhn
\h Yowanu
\mt Yowanu
\c 1
\v 1 Hatachi hajing'a izu, izu jajing'a naNzambi. Izu jajing'i Nzambi. 
\v 2 Jiyi wajing'a naNzambi hamu kufumisha kutachi. 
\v 3 Yuma yezhima ayileng'eli kuji yena, Hikwekala chuma chaleng'awu chakubula yena kuchileng'aku.
\v 4 Muji yena mwajing'i wumi, wumi owu wajing'i chezhezhi chawantu. 
\v 5 Chezhezhi ochu chatong'ekang'a mumwijima, mwijima hiwatwesheli kuzhima chezhezhiku.
\v 6 Kwenzhili iyala wumu atemesheluwu kuji Nzambi, izhina jinji Yowanu. 
\v 7 Yeniwu wenzhili ekala chinsahu chchezhezhi ochu, kulonda ezhima akakuhweleli chakushimunayi yena Yowanu. 
\v 8 Yena hajing'i jiyi chezhezhiku, wenzhili kulonda akekali chinsahu chachezhezhi ochu.
\v 9 Chalala chezhezhi, chenzang'a mumpata yamunu mwishina.
\v 10 Yena wajing'a munu mwishina, mpata yamunu mwishina, chatong'ekelang'a antu ezhima. 
\v 11 Wenzhili mwiinji yomweni, antu inji yomweni hiyamutambwiliku.
\v 12 Ilang'a ezhima amutambwili, wayinkeli wanta wakwikala anyana kaNzambi, wowenawa akukuhwelela izhina jinji. 
\v 13 Wena hiyavwalikilili mumashiku, hela mwatong'welang'awu hela mwavwalikang'awu antuku, avwalikilili kuji Nzambi.
\v 14 Ilang'a izu hijikwikala muntu, washakamini mukachi ketu, hitukubanjila lubanji lwakulema kwinji, lubanji lwakulema kwa mwana katata wumu hohu, wenzala luwi niwalala. 
\v 15 Yowanu hakwikala chinsahu chakumushimuna, hakubijika ninji, yeniwu jiyi nateneni, mulong'a yena wajing'i kwoku ami kanja wezhima wetu tunatambuluku, niluwi lwakulunjika haluwi.
\v 16 Kukwinzala kwinji wezhima wetu tunakutambuluku, niluwi lwakulunjika haluwi. 
\v 17 Mulong'a nshimbi yenzhilili muji Mosi, hakwila luwi niwalala wenzhilili muji Yesu Kilisitu. 
\v 18 Hikwekala muntu wamonahu jehi nzambiku; Owu mwana wumu hohu wekala muntuulu yatata, jiyi namulumbululi chachiwahi.
\v 19 Jiwu wunsahu washimwini Yowanu hatemeshawu a Yudeya aTupilisitu nawaLevi afumi kuYelusalema ayi kuji yena, amwihuli nawu, "Yeyinyi?" 
\v 20 Hakuyileng'a hakulumbuluka-hakukana chikupu ninji, Ami hiniKilisituku. 
\v 21 Wena hiyakumwihula nawu, inji jinu yeyinyi? Yeyi Elizha tahinji? Yena ninji, nehi. Nawu, wuyenowu kapolofwetu tahinji? yena hakwakula ninji, "Nehi."
\v 22 Jichi hayakumwihula nawu , "yeyinyi mulong'a tunakeng'i kutwala mazu kuji antu atutemesha? Eyi aweni wajitenang'a neyiji? 
\v 23 Wahosheli ninji, "Yami mbila nabijikang'a muchikalampata nami: ololenu nzhila yaMWANTA, 'mwomwahosheliyi kapolofwetu Isaya."
\v 24 Haji owu atemesheliwu hajing'a Afwalisewu, 
\v 25 Hiyakumwihula nawu, "Neyi eyi hiwu Kilisitu hela Elizha yenowu Kapolofwetu ochu wazhimikilang'aji?
\v 26 Yowanu hakuyakula ninji, "Ami nazhimikang'a mumenzhi mukachi kenu munemani muntu mwabula kwiluka. 
\v 27 Yena wabajika , ami hinatela kumusubula nkwabilu zhinjiku. 
\v 28 Yumiyi ayilili muBeani hambaji yamusela ya Yodana, kwazhimikilang'ayi Yowanu.
\v 29 Chikunachi Yowanu hakumona Yesu wuji nakwinza kuji yena ninji, "Talenu, mwana kamukoku waNzambi mukwakufumisha nshiji yawakwampata yamunu mwishina. 
\v 30 Jiyi iwu nateneni nami, 'kukunlonjela iyala wabajikami, mulonga yena wajing'a kwoku henohu ami kanja nivwaliki. 
\v 31 Hela ami hinamwilukiliku, chinenzhili nakunzhimika mumenzhi, nalonjeli nami nakamwekeni kuji aIsarela."
\v 32 Yowanu hakushimuna wunsahu ninji, "Namweni Sipilitu nakusuka mwiwulu, neyi Katela, hakushakama haji yena. 
\v 33 Hela ami hinamwilukiliku, ilang'a owu wantemesheli nakumuzhimika mumenzhi, jiyi wanlezheli ninji, muntu iwakamona Sipilitu ' hakusuluka nkushakama haji yena, jiyi mukwakuzhimika muji Sipilitu wazhila! 
\v 34 Ami nachimoni namensu hikukwikala chinsahu nami jiyi mwana kaNzambi."
\v 35 Chikunachi nawa cheng'i, Yowanu hakwimana nawaTumbanzhi ywinji ayejihamu, Hakushinshika Yesu chakwinzayi ninji, Talenu mwana Kamukoku waNzambi !" 
\v 36 Awa atumbanzhi twinji ayeji hiyakumutiya chakuhoshayi, niwena hiyakumulonjela Yesu.
\v 37 Awa atumbanzhi twinji ayeji hiyakumutiya chakuhoshayi, niwena hiyakumulonjela Yesu. 
\v 38 Yesu hakushetumuka hakuyimona chajing'i nakumulonjelawu, hakuyila ninji, Muji nakukeng'aji? Wena hiyakumwakula nawu, Eyi labi; chaya mukwila nawu Ntang'ishi; washakama kujihi? 
\v 39 Yena hakuyila ninji, Inzenu mutali. jichi ayili amweni kwashakaminang'ayi; ifuku oju hiyakushakama ninji; kwela jehi melela.
\v 40 Wenawa ayeji atiyili chahosheliyi Yowanu amulonjeli Yesu, wumu wajing'i Anjeli, manakwaShimona Petulu. 
\v 41 jiyi wasambilili kuwana manakwinji yomweni, Shimona, hakumulezha ninji, Tunawani jehi Mesiya; chaya mukwila nawu, Klistu. 
\v 42 Yena hakumuleta kuji Yesu. Yesu hakumutala swi-i, ninji, Eyi wuShimona, mwana kaYowanu, akakutumba nawu, Kefwasi; chaya mukwila nawu, Petulu (ilola).
\v 43 Chikunachi cheng'i, hakwila ninji, Tukuya mung'aliliya. Awana niFwilipu. Yesu hakumwila ninji, Nlonji. 
\v 44 Fwilipu wajing'i muntu wakuBeteseja, mukala waAnjeli naPetulu. 
\v 45 Fwilipu hakuwana Nataneli hakumwila ninji, Tunawani muntu atenenuwu kuji Mosi munshimbi, nikuji atuplofwetu, jiyi Yesu wakuNazaleta, mwana kaYosefu.
\v 46 Nataneli hakumwila ninji, Chuma chachiwahi chitweshi kufuma muNazaleta? Fwilipu hakumwila ninji, Inzaku wutali. 
\v 47 Yesu hakumona Nataneli wuji nakwinza kuji yena, hakumutena ninji, Talenu kaIsalela kakeni wakaji makasu. 
\v 48 Nataneli hakumwila ninji, Wunang'iluki ng'ahi? Yesu hakumwakula ninji, Chiwajing'i mwishina jachikuyu, Fwilipu kanja akutambiki, nakumona.
\v 49 Nataneli hakumwakula ninji, Eyi labi, yeyi Mwana kaNzambi, yeyi Mwanta waIsalela. 
\v 50 Yesu hakumwakula ninji, Wunakuhweleli nanochu chinakwili nami nakumona mwishina jachikuyu, tahinji? Wamba kamona yacheng'i yakubajika yeniyi. 
\v 51 Hakumwila ninji, Chalala chalala, nukuyilezha nami, mwamba kamona iwulu hijikwenzuluka, niang'elu aNzambi hiyakukanjama nakusuluka haji Mwana kaMuntu.
\cl Kapetulu 1
\c 2
\v 1 Hefuku jamuchisatu, hikukwikala chawiza mu Cana kwilung'a ja Ng'alaliya, nimama ya Yesu wajing'a kwenoku. 
\v 2 Yesu natumbanzhi twinji ayitambikili kuchawiza.
\v 3 Chelili vinyu yinamani, mama ya Yesu hakuhosha ninji, "hayakweti vinyuku." 
\v 4 Yena hakumwila ninji, "eyi mumbanda, hinsang'u yetuku. Mpinji yami kanja yishiki. 
\v 5 Mama  yinji hakuyila ang'amba ninji, mwonsu mwakuyilezhayi, ilenu.
\v 6 Henohu hajing'i nsaba zhamololwa zhitanu nayimu zhakutenteka jehi, zhajing'i zhakujizhilika nachu aYudeya; munsaba mwayang'a zhilita 80 hela 120. 
\v 7 Yesu hakuyila ninji, inzeshenu nsaba namenzhi. Hiyakuzhinzesha to-o nikunyivumbu. 
\v 8 Hakuyila ninji, Hung'ununenu jinu mumutwalili yamweni mawizha. Hiykutwla.
\v 9 Yamweni mwizha chanatompiyi menzhi, anabalumuki jehi vinyu, helukili kuyinafumuku ang'amba atehwini menzhi diwu elukili. Owu yamweni mwawizha hakutambula kalemba 
\v 10 hakumwila ninji, Antu ezhima asambilang'a kwidisha vinyu yayiwahi eyi antu ananwi jehi yayivulu aletng'a yatama. Ilang'a eyi wunasweki vinyu yayiwahi nihanu.
\v 12 Chneliyi yumiyi, yena namama yinji, nianakwinji, niatumbanzhi ywinji hamu ayili kuKaperinamu ashakamnikwenoku mafuku antesha hohu.
\v 13 
\v 14 Chipanakenu chawaYudeya hichikushika kwakwihi, Yesu hakukanjuka kuYerusalema. Hakuwana
\v 15 Hakushinta chikoti chamfung'a, hakuyihang'a wezhima wawu muTembeli, hamu nanyikoku niang'ombi; hakumwang'a mali awakwakuhimpa, hakuhinuna nizhimesa zhawu. 
\v 16 Hakuyila ajing'i nakulanjisha tupompa ninji, Yumiyi yifumishenu munu; bayi mubalumuna itala jaTata yami jiikali itala jakulanjulwilaku.
\v 17 Atumbanzhi twinji hiyakwanuka chasonekeluwu nawu, Iyena jetala jeyi jikung'ujya kumuchima. 
\v 18 jichi aYujeya hiyakumwakula nawu, Tulezhi chinzhikizhilu chakwiluka nachu hanafumi ng'ovu zheyi zhakwila yumiyi. 
\v 19 Yesu hakwakula ninji, Sanjenu Tembeli iyi, mafuku asatu nakayitung'ulula cheng'i.
\v 20 jichi aYujeya nawu, Tembeli iyi yakutung'a nyaka makumi awana nanyaka yitanu nawumu (46), eyi wuyitung'ululi mafuku asatu? 
\v 21 Ilang'a yena wajing'i nakutena Tembeli yamuzhimba winji. 
\v 22 jichi chamusang'wiluwu muji afu, atumbanzhi twinji hiyakwanuka mwahosheliyi, hiyakukuhwelela nyikanja yazhila, nimwahosheliyi Yesu.
\v 23 Hajing'iyi muYelusalema kuchawizha chaChipanjakenu, antu amavulu hiyakukuhwelela mwizhina jinji chamwenuwu yinzhikizhilu yeliliyi. 
\v 24 Ilang'a Yesu hayikuhweleleluku, mulong'a yena wajing'i weluka chekalawu antu ezhima. 
\v 25 Mulong'a yena hakeng'eli wákumulezha chekalawu antuku, yomweninji jiyi welukili yekala muji antu.
\cl Kapetulu 2
\c 3
\v 1 Kwajing'i iyala wumu, kaFwalisewu, nyuuli yawaYujeya, izhina jinji Nikojemu. 
\v 2 Yeniwu wayili kuji Yesu nawufuku, hakumwila ninji, Eyi labi, etu tuneluki netu eyi wuntang'ishi wafuma kuji Nzambi; mulong'a yinzhikizhilu iyi yiwelang'eyi kwosi muntu niwumu wukutwesha kuyila, ching'a Nzambi ekala ninji.
\v 3 Yesu hakumwakula ninji, Chalala chalala, nukukulezha nami, muntu kutwesha kumona wanta waNzambi ching'a avwalika chachiha. 
\v 4 Nikojemu hakumwila ninji, Muntu wakula jehi wukutwesha kuvwalika ng'ahi? Wukutwesha kwing'ila mwivumu jamama yinji kamuchiyeji avwaliki cheng'i, tahinji?
\v 5 Yesu hakwakula ninji, Chalala chalala, nukukulezha nami, muntu kutwesha kwing'ila muwanta waNzambi, ching'a avwalika nikumenzhi nikuji Spilitu. 
\v 6 Chávwalikang'a kumuzhimba himuzhimba; chávwalikang'a kuji Spilitu hispilitu.
\v 7 Bayi wuhayama chinakwili nami ching'a muvwalika chachihaku. 
\v 8 Mpepela yakunkang'a kwokuyinakeng'i kuya kwoku, eyi watiyang'a chiyikuvuma, ilang'a kwiluka kuyikufuma, hela kuyikuya nehi, jichi chajuwu ezhima akuvwalika kuji Spilitu.
\v 9 Nikojemu hakumwihula ninji, Yumiyi yikutwesheka ng'ahi? 
\v 10 Yesu hakumwakula ninji, Eyi yeyi ntang'ishi yawaIsalela, wubuli kushinshika mwalumbulukila yumiyi? 
\v 11 Chalala chalala, nukukulezha nami, twahoshang'a yitweluka, twashimunang'a wunsahu wayuma yakumona namesu, enu kukuhwelela mutwashimunang'a nehi.
\v 12 Chinayilezhi yuma yahamaseki enu kukuhwelela nehi, inji chinukuyilezha yuma yamwiwulu mukukuhwelela ng'ahi? 
\v 13 Hikuji muntu wakanjamahu jehi mwiwuluku, ching'a yowu wasulukili mwiwulu, jiyi Mwana kaMuntu wekala mwiwulu.
\v 14 Chanyamwiniyi Mosi kapela hewulu muchinkalampata, jichi chakanyamunawu nawa niMwana kaMuntu hewulu; 
\v 15 kulonja muntu wukukuhwelela aheti muji yena wumi wahayanyaka.
\v 16 Chaswezheliyi Nzambi kukeng'a mpata yamunu mwishina, wenkeli Mwaninji wumu hohu, kulonja muntu wukumukuhwelela aheti wumi wahayanyaka, akabuli kunong'a. 
\v 17 Chatemesheliyi Nzambi Mwaninji mumpata yamunu mwishina, halonjeli kusompesha antu ampata yamunu mwishinaku, walonjeli ninji antu amunu mwishina ahanjili muji yena. 
\v 18 Muntu wukumukuhwelela hakufwa namulong'aku; muntu wukubula kumukuhwelela nafwi nachu, mulong'a naleki kukuhwelela izhina jaMwana kaNzambi wumu hohu.
\v 19 Kufwa namulong'a kunafumi hakwila chezhezhi chenzhili jehi mumpata yamunu mwishina, ilang'a antu hiyakeng'eli chezhezhuku, akeng'eli mwijima mulong'a nyijimu yawu yatama. 
\v 20 Mulong'a antu ezhima akong'ang'a yatama ahelang'a chezhezhi, hiyenzang'a kuchezhezhuku kulonja nyijimu yawu abuli kuyikonkolola. 
\v 21 Ilang'a muntu wakong'ang'a yalala wenzang'a kuchezhezhi kulonja nyijimu yinji akayimwekeshi nawu anayikong'i muji Nzambi.
\v 22 Kulonjela hayumiyi Yesu niatumbanzhi twinji hiyakuya mwilung'a jaYujeya; hakulaba nawu kwenoku nakuzhimika. 
\v 23 Yowanu niyena wajing'i nakuzhimika kuEnoni kwakwihi naSalimi, mulong'a kwajing'i menzhi amavulu. Antu hiyakwinza akayizhimiki. 
\v 24 Henohu Yowanu wuchiji kanja amushi mukaleya.
\v 25 jichi hasang'umukili ntaji haji atumbanzhi twaYowanu nakaYujeya wumu hansang'u yakujitookesha. 
\v 26 Wena hiyakwinza kuji Yowanu nakumwila nawu, Eyi labi, ona wajing'i naneyi hambaji yamusela yaYojana, iwashimwineyi wunsahu, tiya jinu, niyena hakuzhimika, antu ezhima hiyakuya kuji yena.
\v 27 Yowanu hakwakula ninji, Muntu kutwesha kutambula chuma, ching'a anamwinkichu kwiwulu. 
\v 28 Enu aweni mukunshimwina wunsahu chinahoshelang'a nami, ami hiniKlistuku, nami anantemeshang'ahu jehi kumbiji.
\v 29 Muntu wukweti mumbanja jiyi kalemba; ilang'a ibwambu jakalemba, chakwimanayi nakumutiya, wazang'alalang'a nankashi chakutiyayi izu jakalemba. jichi iwu muzang'alu wami wunawanini jehi. 
\v 30 Ching'a yena atohi, ami nikehi.
\v 31 Wáfuma mwiwulu wabajika ezhima; wáhamaseki hiwahamaseki kwinji, watenang'a yahamaseki. Wáfuma mwiwulu wabajika ezhima. 
\v 32 Washimunang'a mwanamoniyi nimwanatiyiyi; ilang'a kwosi muntu wakuhwelelang'a mwashimunang'ayuku. 
\v 33 Muntu nakuhweleli mwakushimunayi, nashuku mufunja wakwila ninji, Nzambi walala.
\v 34 Mulong'a iwu atemesheluwu kuji Nzambi wahoshang'a mazu aNzambi, mulong'a Nzambi henkang'a Spilitu nakwesekelaku. 
\v 35 Tata wakeng'a Mwana, nenki yuma yezhima muchikasa chinji. 
\v 36 Muntu wukukuhwelela Mwana wukweti wumi wahayanyaka; hakwila muntu wabulang'a kwovwahila Mwana hakamona wumuku, kuzuwa kwaNzambi kwashakama haji yena.
\cl Kapetulu 3
\c 4
\v 1 jichi Mwanta chelukiliyi ninji aFwalisewu anatiyi jehi nawu Yesu hakutambika nakuzhimika atumbanzhi amavulu akubajika aYowanu; 
\v 2 ilang'a yomweni Yesu hijiyi wazhimikiluku, atumbanzhi twinji jiwu azhimikilang'a; 
\v 3 yena hakufuma muYujeya, ayi cheng'i mung'aliliya.
\v 4 Ching'a yohita muSamaliya. 
\v 5 Hakuya kumukala wamuSamaliya izhina jawu Sika, kwakwihi nakampata kenkeliyi Yakoba mwaninji Yosefu.
\v 6 Ishima jaYakoba jajing'i kwenoku. jichi Yesu, nazeyi jehi nanzhila yanenjiyi, hakushakama chochina kwishima. Kuneli jehi neyi mpinzhi yamuchitanu nayimu (12:00 hls). 
\v 7 Mumbanja wamuSamaliya hakwinza nakutaha menzhi. Yesu hakumwila ninji, Anyinkuhu menzhi ninwi. 
\v 8 Mulong'a atumbanzhi twinji aya jehi kumukala nakulanja yakujya.
\v 9 jichi owu kaSamaliya wamumbanja hakumwila ninji, Eyi wukaYujeya, ami nimumbanja nikaSamaliya nawa, inji ami wunanlombeliji menzhi? Mulong'a aYujeya hiyakunjang'anang'a nawaSamaliyaku. 
\v 10 Yesu hakumwakula ninji, Neyi weluka chamukunkulu chaNzambi, ninowu nakwili ninji nyinkuhu menzhi ninwi, mutenowu yeyi waji kumulomba yena, waji kukwinka menzhi amomi.
\v 11 Mumbanja hakumwila ninji, Mwanta, eyi hiwukweti chakutaha nachuku, niishima jakunama; inji owu menzhi amomi wunayiwani kujihi? 
\v 12 Yeyi wabajika tata yetu Yakoba, watwinkeli iji ishima, wanwinumu niyomweni, nianyaninji, niyimuna yinji, tahinji?
\v 13 Yesu hakumwakula ninji, Antu ezhima akunwa menzhi awa akutiya cheng'i mpwila; 
\v 14 ilang'a muntu wukunwa menzhi nukumwinkami, hakatiya cheng'i mpwilaku, ilang'a menzhi nukumwinkami akwikala muji yena kaseloki kamenzhi kakusefukila kuwumi wahayanyaka.
\v 15 Mumbanja hakumwila ninji, Mwanta, nyinki menzhi owu, kulonja nibuli kutiya mpwila, nakabuli kwinzang'a kwezhima kunu nakutaha. 
\v 16 Yesu hakumwila ninji, Yaku katambiki mfumweyi, winzi cheng'i kunu.
\v 17 Mumbanja hakumwakula ninji, Hinikweti mfumwamuku. Yesu hakumwila ninji, Chiwuneli neyi hinikweti mfumwamuku, wunahoshi chalala. 
\v 18 Mulong'a wajing'i nawamfumu zheyi atanu, niniwu wuji ninji katataka himfumweyuku, ochu chiwunahoshi chalala.
\v 19 Mumbanja hakumwila ninji, Mwanta, nakushinshiki jehi, komana wuji kaplofwetu. 
\v 20 Ankakulula zhetu ajifukwililang'a kuji Nzambi kumpiji iyi; hakwila enu aYujeya nenu muYelusalema jimu mwawahila kujifukwila kuji Nzambi.
\v 21 Yesu hakumwila ninji, Eyi mumbanja, nkuhweleli chinukukulezha, nami kukwinza mpinzhi yakabula kujifukwilawu antu kuji Tata kumpiji iyi, hela muYelusalema. 
\v 22 Chuma chimwajifukulang'a himwachilukaku; etu tweluka chitwajifukulang'a; mulong'a wamwinu wafuma kuji aYujeya.
\v 23 Ilang'a mpinzhi yikwinza, eng'a yashika jehi, yakwila akwakujifukula alala akajifukula kuji Tata muSpilitu nimuwalala; mulong'a antu ajochu jiwu aji nakukeng'akeng'ayi Tata kujifukula kuji yena. 
\v 24 Nzambi hiSpilitu; ákujifukula kuji yena ching'a ajifukulang'a muSpilitu nimuwalala.
\v 25 Mumbanja hakumwila ninji, Neluki nami Mesiya, jiyi atenawu nawu Klistu, wakenza; chakenzayi wakatulezha yuma yezhima. 
\v 26 Yesu hakumwila ninji, jiyi ami niji nakuhosha naneyi.
\v 27 Henohu atumbanzhi twinji ashika nikushika; hiyakuhayama chaji nakuhoshayi namumbanja; hela chochu, kwosi wamwihwili ninji, Wunakeng'iji? Inji kwizhi ninji, Wuji nakuhoshelaji nayena?
\v 28 Mumbanja ashiya ninsaba yinji, hakuya kumukala, hakuyila amayala, 
\v 29 ninji, Inzenu mutali iyala nanlezhi yuma yinakong'eli yezhima; yeniwu hijiyi Klistuku, tahinji? 
\v 30 Wena hiyakufuma mumukala,
\v 31 Mwezhimomu atumbanzhi twinji aji nakumulembelela nawu, Eyi labi, jyang'a. 
\v 32 Yena hakuyila ninji, Nikweti yakujya yimwabula kwilukenu. 
\v 33 jichi atumbanzhi hiyakujihuzhola nawu, Haji muntu namuleteli yakujya, tahinji?
\v 34 Yesu hakuyila ninji, Kujya kwami yowu kwila muchima wayena wantemesheli, nakamanishi mujimu winji. 
\v 35 Enu mwelang'a nenu, kunashali tukwezhi tuwana hikwakenza chilaaka chakumuna. Talenu, nukuyilezha nami, fumbulenu mesu mutali mumaha, chimwatookashana jehi to-o, ashika jehi hakumuna. 
\v 36 Wámunang'a watambulang'a wulooku, wapompeshelang'a mbutu yakutwala kuwumi wahayanyaka; kulonja niwákuwang'a niwámunang'a akazang'aleli hamu.
\v 37 jimu munalumbulukili chishimu chelang'awu nawu, Wumu wakuwang'a, wacheng'i wamunang'a. 
\v 38 Ami nayitemesheli nakumuna kumwabulili kukalakala; kwakalakeli acheng'i, enu munajiili kunyijimu yawu.
\v 39 ASamaliya amavulu amumukalowu amukuhweleleli nezu janowu mumbanja washimwini ninji, Nanlezhi yuma yinakong'eli yezhima. 
\v 40 jichi chenzhiluwu aSamaliya kuji Yesu, hiyakumulembelela nawu akamuku mafuku. Hakuzhing'ilaku mafuku ayeji.
\v 41 Amakwawu amavulu hiyakukuhwelela namazu ahosheliyi yomweninji. 
\v 42 Hiyakumwila owu mumbanja nawu, Ichi tunakuhweleli, hichinafumi hakutulezha kujeyuku, tunamutiyi etu aweni; tuneluki netu chalala jiyi Chamwinu champata yamunu mwishina.
\v 43 Wenowu mafuku ayeji chanahituwu, hakufuma kwenoku hakuya mung'aliliya. 
\v 44 Mulong'a yomweni Yesu washimuna jehi ninji, Kaplofwetu hiyamulemeshang'a mwilung'a jinji yomwenuku. 
\v 45 jichi chayiliyi mung'aliliya, ang'aliliya hiyakumutambula chachiwahi, amona jehi yuma yezhima yeliliyi kuYelusalema kuchawizha; mulong'a niwena nawa ayili kuchawizha.
\v 46 jichi hakufunta cheng'i kuKana wamung'aliliya, oku kwabalumwiniyi menzhi ekali vinyu. KuKapelinamu kwajing'i nhembi yamwanta, wajing'i namwaninji weyala wakata. 
\v 47 Chatiyiliyi nawu, Yesu wafuma jehi muYujeya, nenzi mung'aliliya hakuya kuji yena, hakumulembelela ninji akunkumuki akamuuki mwaninji, mulong'a hakukeng'a kufwa.
\v 48 jichi Yesu hakumwila ninji, Ching'a mumona yinzhikizhilu niyihayamisha, neyi nehi himukukuhwelelaku. 
\v 49 Nhembi hakumwila ninji, Mwanta kunkumukaku hohanu hachijiyi mwanami kanja afwi. 
\v 50 Yesu hakumwila ninji, jiyilang'a kweyi, mwaneyi nahanji jehi. Owu iyala hakukuhwelela izu jahosheliyi Yesu, hakujiyila kwinji.
\v 51 Chajing'i nakukunkumukayi, anjung'u zhinji hiyakumukinkilila nawu, Mwaneyi wahanja jehi. 
\v 52 Hakuyihula mpinzhi yatachikayi kukola. Hiyakumulezha nawu, Haloshi mpinzhi yamuchitanu nachiyeji (13:00 hls) jihu hamufuma chishika.
\v 53 jichi tata yinji hakwiluka ninji komana yoyu mpinzhi yamulezhayi Yesu ninji, Mwaneyi nahanji jehi. Yomweni hakukuhwelela niakwetala jinji ezhima. 
\v 54 jichi chinzhikizhilu chamuchiyeji cheliliyi Yesu hafuminiyi muYujeya, hayiliyi mung'aliliya.
\cl Kapetulu 4
\c 5
\v 1 Kulonjela hayumiyi, kwajing'i chawizha chawaYujeya; Yesu hakukanjuka kuYelusalema. 
\v 2 MuYelusalema, kuChisu chaNyikoku, kwekala izhiya izhina jaju mwijimi jaHebelu nawu Beteseja, jikweti makeki atanu. 
\v 3 Mwenomu mwakaminang'a izaza jawantu akata, niamputamesu, niayifwayi, niakwakalepa. [hiyakuching'ililang'a hakuvunjulawu menzhi; 
\v 4 mulong'a kang'elu wasulukilang'a nakuvunjula menzhi; hakuvunjulawu menzhi, muntu wukusambilang'ahu jehi kujatamu hakukola kumusong'u winji ngu-u.]
\v 5 Kwenoku kwajing'i iyala wumu wakata jehi nyaka makumi asatu nanyaka yitanu nayisatu (38). 
\v 6 Yesu chamumweniyi nakami, welukili ninji wakata jehi hanalehi, hakumwihula ninji, Wukukeng'a wukoli tahinji?
\v 7 Owu iyala wakata hakumwakula ninji, Mwanta, hinikweti muntu wakung'ing'izha mwizhiya hakuvunjuka menzhuku; hinelang'ami nami niyumu, muntu wacheng'i hakunyakala kwing'ilamu. 
\v 8 Yesu hakumwila ninji, Hinjukaku, senjaku chikang'a cheyi, wenji.
\v 9 Hohenohu iyala akola nikukola, hakusenja chikang'a chinji, hakwenja nikwenja.
\v 10 jena ifuku oju jajing'i jaSabata. jichi aYujeya hiyakumwila muntu anakoleshuwu jehi, nawu, Lelu hiSabata, kusenja chikang'a cheyi chinzhila. 
\v 11 Ilang'a yena hakuyakula ninji, Muntu nankoleshi jiyi nang'ili ninji, Senjaku chikang'a cheyi, wenji.
\v 12 Wena hiyakumwihula nawu, Iyala wakwila ninji, Senjaku chikang'a cheyi, wenji; hinyi? 
\v 13 Ilang'a owu muntu kwiluka wámukolesha nehi; Yesu nawomboloki jehi nezaza jawantu jajing'uku.
\v 14 Chihanalehi chanti Yesu hakumuwana muTembeli, hakumwila ninji, Tala, eyi anakukoleshi jehi, bayi wakaputola cheng'uku, chuma chabajika kutama chakamba kakuwana. 
\v 15 Owu iyala hakujiyila kwinji, hakulezha aYujeya ninji, Yesu jiyi wankolesha.
\v 16 Cheliliyi Yesu yumiyi haSabata jichi chamukabishililuwu kuji aYujeya. 
\v 17 Ilang'a Yesu hakuyakula ninji, Tata yami wuchiji kukalakala nihanu, ninami nawa niji nakukalakala. 
\v 18 Henohu jihu hafumini aYujeya kukeng'a nankashi kumuzhaha nawu, Hanakumini jakuzhilola kwaSabataku, ilang'a nateni niNzambi ninji, Tata yamami; hakujibwambula naNzambi.
\v 19 jichi Yesu hakuyakula ninji, Chalala chalala, nukuyilezha nami, Mwana hatweshang'a kwila chuma chakankawinjuku, ching'a amona chaji nakwilayi Tata. Yuma yelang'a Tata yezhima, jiyi yelang'a niMwana nawa. 
\v 20 Mulong'a Tata wakeng'a Mwana, wamulezhang'a yuma yezhima yelang'ayi yomweni; wakamulezha ninyijimu yakubajika yeniyi, kulonja enu mwakahayami.
\v 21 Mulong'a chasang'ulang'ayi Tata afu nakuyihanjisha, jichi nawa chahanjishang'ayi Mwana antu anafuukuliyi. 
\v 22 Tata hasompeshang'a muntuku, nakunzhiki kusompesha kwezhima kuji Mwana; 
\v 23 kulonja antu ezhima alemeshi Mwana mwomwalemeshelang'awu Tata. Muntu wabulang'a kulemesha Mwana wabulang'a kulemesha Tata yinji wamutemesheli.
\v 24 Chalala chalala, nukuyilezha nami, muntu wukutiya izu jami, hakukuhwelela yena wantemesheli, wukweti wumi wahayanyaka; hakamona kumusompeshaku, nafumi jehi mukufwa, neng'ili jehi muwumi.
\v 25 Chalala chalala, nukuyilezha nami, mpinzhi yikwinza, yashika jehi, mwakutiyilawu afu izu jaMwana kaNzambi, ákutiya akuhanja.
\v 26 Mulong'a chahetayi Tata wumi muji yomweni, jichi chanamwinkiyi niMwana kuheta wumi muji yomweni. 
\v 27 Namwinki niwanta wakusompesha nanochu chajiyi Mwana kaMuntu.
\v 28 Bayi muhayama chumichuku; mpinzhi yakenza henohu antu ezhima aji mumazhamu akatiya izu jinji; 
\v 29 akejikamu; élili chachiwahi akasang'ukila wumi, ákong'eli chatama akasang'ukila kuyisompesha.
\v 30 Ami hinukutwesha kwila chuma chakankawami hela chimuku. Múnatiyang'a jimu nasompeshelang'a, nikusompesha kwami kwalong'a; mulong'a hinalonjang'a muchima wamami awenuku, ching'a muchima waTata wantemesheli. 
\v 31 Ami neyi nukujishimwina wunsahu wamami aweni, wunsahu wami hiwukwikala walalaku. 
\v 32 Wunsahu wami awushimunang'a kuji wacheng'i; ami neluki mwakunshimunayi mwalala.
\v 33 Mwatemesheli antu kuji Yowanu, yena washimwini mwalala hohu. 
\v 34 Ilang'a wunsahu wunetezhang'ami hiwakuji antuku; chinahoshang'a mazu awa nalonji mwamwinewi. 
\v 35 Yena Yowanu wajing'i inong'u, jela nikubutuka nikutong'eka; enu mwetezheli kuzang'alala chilaaka chimu muchezhezhi chinji.
\v 36 Ilang'a wunsahu wunikwetami wabajika waYowanu, nyijimu yanyinkeliyi Tata kumanisha, yena nyijimu iyi yinelang'a, jiyi yanshimunang'a wunsahu, nawu antemesheli kuji Tata. 
\v 37 NiTata wantemesheli jiyi nekali chinsahu chami, jiyi nanshimuni jehi; enu kanja mutiyang'ahu jehi izu jinji, hela kumumona chekalayi. 
\v 38 Izu jaNzambi hijashakamang'a mujenuku, mulong'a ona atemesheliyi himwamukuhwelelang'aku.
\v 39 Enu mwatalatalang'a munyikanja yazhila, mulong'a mwatong'ozhokang'a nenu jimu mumukumwena wumi wahayanyaka; yeniyi jiyi yanshimunang'ami. 
\v 40 Ilang'a enu kwenu kwonti kwenu kwinza kujami kulonja mumoni wumi.
\v 41 Ami hinetezhang'a kunlemesha kuji antuku. 
\v 42 Ilang'a ami nayiluki, nami mujenu himwekala kukeng'a kwaNzambuku.
\v 43 Ami nenzi mwizhina jaTata yami, himunantambuluku; neyi wacheng'i wukwinza mwizhina jinji yomweni, mukumutambula. 
\v 44 Enu mwetezhang'a kuyilemesha kuji akwenu, ilang'a kuyilemesha kuji Nzambi wumu hohu himwachikeng'ang'aku, mukutwesha kukuhwelela ng'ahi?
\v 45 Bayi mutong'ozhoka nenu ami yami nukuyiholokela kuji Tataku; kuji wumu wayiholokelang'a, jiyi Mosi, imwetiyang'a. 
\v 46 Mulong'a neyi enu mwamukuhweleleli Mosi mutenowu mwaji kunkuhwelela ninami nawa, mulong'a yena wasonekeli nakuntenami. 
\v 47 Ilang'a neyi mukubula kukuhwelela nyikanja yazhila yasonekeliyi yena, inji mazu inahoshang'ami mukuyikuhwelela ng'ahi?
\cl Kapetulu 5
\c 6
\v 1 Hanyuma yayumiyi, Yesu hakuya kwishinaji jikwawu jezhiya Jang'alaliya, jatenang'awu ching'i nawu Tibelasi. 
\v 2 Izaza jeneni hijikumulonjela mulong'a amweni yanjikizhilu yeliliyi haji owu ajing'a akata. 
\v 3 Yesu hakukanjuka hampinji, hakushakama kwenoku nawatumbanzhi twinji.
\v 4 (Hohenohu chipanjakenu, chawiza chawa Yudeya, chashika jehi kwakwihi. 
\v 5 Jichu Yesu hakufumbula mensu hakumona izaza jeneni jinakwinza kuji yena, hakumwila Fwilipu ninji, "tukulanja kujihi mankenji kulonda antu awa ajyi?" 
\v 6 (Chenochu Yesu wachihosheli mulong'a kumweseka nachu Fwilipu, ilang'a yomweni neluki chakukeng'a kwilayi.)
\v 7 Fwilipu hakumwakula ninji, "makenji yakulanja namali nkulakazhi zhiyedi (200) kulonda ezhima atambuli kanti kanti hiyakuwaninaku. 
\v 8 Kambanzhi kinji wumu, Andeli, manakwa Shimona Petulu, hakumwila Yesu ninji, 
\v 9 "Kunu kuji kakansi keyala kaji namankenji atanu, ninshi zhiyeji, ilang'a yeniyi antu amavulu akutwesha kuyiwanina?"
\v 10 Yesu hakwila ninji, "yishakamishenu antu." Hohenohu hajing'i matuhu amavulu. Amayala ashakamini, akushika kumakombakazhi atanu, (5,000) mukuchinda. 
\v 11 Yesu hakutambula owu mankenji chanasakililiyi, hakwinka antu ashakamini ninshi nawa mwomumu mwonsu mwakang'eleluwu. 
\v 12 Antu chanekutiwu, hakiyilezha atumbazhi twinji, "Nonenu yibalu yinashali kulonda tubuli kuyikisang'ana."
\v 13 Ayinona nikuyinona hiyakwinzesha mahebi ikumi nayedi (12) nayibalu yamankenji atunu yashiliwu antu heliliwu anajyi jehi. 
\v 14 Jichi antu chanamoniwu chinjikizhilu cheliliyi, hiyakwila nawu "chalala yeniwu jiyi kapolofwetu wuyelang'awu nawu wakenza mumpata yamwinu mwishina." 
\v 15 Yesu chanamoniyi hiyakukeng'a kwinza nakumukwata nang'ovu amukanjikizhi kumwinka wanta, hakuhomboloka kumpinji yakankawinji.
\v 16 Chikwelili melela, atumbanzhi twinji hiyakukunkumukila kwizhiya. 
\v 17 Eng'ilili muwatu, hiyakuzambuka hezhiya nawa ayi kuKapelinamu. Henohu kuneyili jehi Yesu niyena wuchiji kanda ezhi kuji wena. 
\v 18 Nimpepela yeneni yatachika nikukunka, Izhiya hijikutachika kwila mankanda amaneni.
\v 19 cheliliwu wena anavung'i jehi neyi makumi ayeji natutanu hela makumi asatu, amweni Yesu nakwenda wuji kwakwihi nawatu, atiyili woma. 
\v 20 Ilang'a hakuyila ninji, "Yami! bayi mutiya womaku." 
\v 21 Henohu ajing'a nakukeng'esha kwikala ninji mukachi kawatu, hohenohu watu wushika nikuchikumu kwajing'a nakuyawu.
\v 22 Chikunachi, izaza jasheli kwishinaji jezhiya amona nawu kwajing'a watu wumu hohu, nawu Yesu yeng'ila nimuwatu owu hamu nawatumbanzhi twinjiku afumaku kankawawu. 
\v 23 Ilang'a kwajing'a mawatu mawatu afumini kuTebelasi, hiyakushika kwakwihi nakwajililiwu mankenji helili mwanta nasakilili jehi
\v 24 Jichi izaza chijabulili kumona Yesu, hela atumbanzha twinji, wena hiyakwing'ila muwatu iyakuya nakumukeng'akeng'a Yesu kukapelinamu. 
\v 25 Chanamuwanuwu kwishinanji jezhiya hiyakumwila nawu, ''Eyi Rabi, wenza ifukwinyi kunu?''
\v 26 Yesu  hakuyakula ninji, nukuyelezha      nami , ''chlala, chalala, chimunankeng'akeng'i hichinafumi hakumona yinzikizhiluku, chinafumi hakwikuta mankenji mwanji. 
\v 27 Bayi mukalakelang'a yakuja yanong'ang'aku, ching'a yakuja yashikang'a nikuwumi wahayanyaka yakuyinkayi mwana kamuntu, jiyi anafunjuwu mufuda kuji TataNzambi.'' 
\v 28 Hiyakumwihula nawu, "ching'a twili ng'ahi kulonda tukalakalang'a mijimu yaNzambi?" 
\v 29 Yesu hakwakula ninji, "mujimu wakumukalakela Nzambi yowu kukuhwelela yena atemesheliyi.''
\v 30 Jichi wena hiyakumwihula nawu, ''wukwila chinzhikinzhilwiyi tuchimoni, tukukulweleli wukukong'aji?'' 
\v 31 Atata zhitu ajiilang'a manina muchikalampata, neyi chasonekawun, 'wayekeli jinkendi jakufuma mwiwulu na kunji.''
\v 32 Yesu akuyakula niji, ''chalala, chalala, mosi hijiyi wayinkeeli jinkendi jakufuma mwiwuku, ilang'a Tata yami jiyi wayinkang'a jinkendi jalala jakufuma mwiwulu. 
\v 33 Mulong'a jinkendi jaNzambi jinji Owu jasulukili mwiwulu nikwika akwampata yamunu mwishina wumi.'' 
\v 34 Hiyakumwila nawu, ''Mwata, atwiki jinkendi oju mafuku  ezhima.''
\v 35 Yesu hakuyila ninji, ''Ami yami jinkendi jawumi; wunji wezhima wukwinza kujami hakutiya nzalaku,ni wukunkuhwelela hamba katiya cheng'i mpwilaku. 
\v 36 Ilang'a nayilenzhi nami nikumona jehi, Enu kukuhwelela nehi. 
\v 37 Ezhima akunyinkayi Tata jiwu akwiza kujimi, ami hinakamuumbaku.
\v 38 Ichi chinasuluki mwiwulu hinalonji kwila muchima wamami awenuku, nalonji kwila muchima wayena wantemesheli. 
\v 39 Muchima wayena wantemesheli, nakeng'i yuma yezhima yananyinkiyi nibuli kuzhimbeshahu hela chimu, ching'a nakachisang'ula hefuku jakukuminina. 
\v 40 Mulong'a weniwu jiwu muchima waTata yami, nakeng'i ninji antu ezhima áshinshikang'a Mwana nakumukuhwelela, muntu himuntu, amoni wumi wahayanyaka, ninami nakamusang'ula hefuku jakukuminina.
\v 41 AYujeya hiyakumutobela nanochu cheliliyi ninji, Yami jinkenji jasulukili mwiwulu. 
\v 42 Hiyakwila nawu, Yeniwu hijiyi Yesu, mwana kaYosefuku? Tata yinji namama yinji twayiluka. Inji yena welang'a ng'ahi ninji, Ami nasulukili mwiwulu?
\v 43 Yesu hakuyakula ninji, Bayi mutobang'aku. 
\v 44 Kwosi muntu natweshi kwinza kujami chakaji kumukoka kuji Tata wantemesheluku, ninami nakamusang'ula hefuku jakukuminina. 
\v 45 Anasoneki munyikanja yawatuplofwetu nawu, Antu ezhima akayitang'isha kuji Nzambi. Antu ezhima anatiyilili Tata, anashinshikumu, jiwu akwinza kujami.
\v 46 Hikwekala muntu wamonahu jehi Tataku, ching'a iwu wafumini kuji Nzambi, jiyi namoni Tata. 
\v 47 Chalala chalala, nukuyilezha nami, muntu wukunkuhwelela wukweti wumi wahayanyaka.
\v 48 Ami yami jinkenji jawumi. 
\v 49 Ankakulula zhenu ajiili manina muchinkalampata; afwili jehi.
\v 50 jinkenji jakujyayi muntu abuli kufwa, jiju jinasuluki mwiwulu. 
\v 51 Ami yami jinkenji jikweti wumi jasulukili mwiwulu. Neyi muntu wukujya kujinkenjiji wakahanjang'a hayanyaka. Eng'a, jinkenji jinakayinka antu ampata yamunu mwishina kulonja ahanji, jiwu musunyi wami.
\v 52 AYujeya hiyakutajika ntaji mukachi kawu, nawu, Muntu iwu wukutwesha kutwinka musunyi winji ng'ahi, mwaka tuwijyi? 
\v 53 jichi Yesu hakuyila ninji, Chalala chalala, nukuyilezha nami, neyi mukubula kujya musunyi waMwana kaMuntu, mubula kunwa nimashi inji, himukwikala nawumi mujenu awenuku.
\v 54 Muntu wajyang'a musunyi wami, wanwang'a nimashi ami, jiyi wukweti wumi wahayanyaka; ami nakamusang'ula hefuku jakukuminina. 
\v 55 Mulong'a musunyi wami hikujya kwalala, mashi ami hikunwa kwalala. 
\v 56 Muntu wajyang'a musunyi wami, wanwang'a nimashi ami, jiyi washakamang'a mujami, ninami muji yena.
\v 57 Chantemesheliyi Tata wamumi, ninami chinahanjilang'a kuji Tata, jichi chakahanjang'ayi nimuntu wang'ujyang'a. 
\v 58 jeniji jiju jinkenji jasulukili mwiwulu; hijiji neyi jajiili ankakululaku, niwena afwa jehi; muntu wukujya jinkenjiji wakahanja hayanyaka. 
\v 59 Mazu awa wayihosheli mushikola chajing'i nakutang'ishayi kuKapelinamu.
\v 60 Chachitiyiluwu atumbanzhi twinji amavulu hiyakwila nawu, Mazu awa akala, wukutwesha kutiyamu hinyi? 
\v 61 Yesu welukili mumuchima winji chajing'i nakutobawu atumbanzhi hachumichi; hakuyila ninji, Munamoni chumichi kukala, tahinji?
\v 62 Inji neyi mwakamona Mwana kaMuntu hakukanjama kwajing'ilang'ayi? 
\v 63 Spilitu jiyi wahanjishang'a, kumusunyi hiwukumwenaku chumaku. Mazu awa inahoshi nanenu, jiwu spilitu, jiwu wumi.
\v 64 Ilang'a hajenu haji amu abula kukuhwelela. Mulong'a Yesu welukili kufumisha kutachi, ninawa abulili kukuhwelela, niwamba kamufukezha. 
\v 65 Yena ninji, jichi nayilezhi nami, kwosi muntu wukutwesha kwinza kujamuku, ching'a amwinkachu kuji Tata.
\v 66 Henohu atumbanzhi twinji amakwawu hiyakufuntamu, kwenja nawa cheng'i ninji nehi. 
\v 67 jichi Yesu hakwihula ikumi nayeji (12) ninji, Ninenu nawa keng'a muyi kwenu, tahinji? 
\v 68 Kuchinka Shimona Petulu ninji, Tukuya kujinyi? Eyi yeyi wukweti mazu awumi wahayanyaka. 
\v 69 Tunakuhweleli, tuneluki netu eyi yeyi Wazhila waNzambi. 70 Yesu hakuyakula ninji, Ami hinayitonjeli enu ikumi nayejuku? Ilang'a mwinenu wumu hijiyabolu.
\v 70 Yesu hakuyakula ninji, Ami hinayitonjeli enu ikumi nayejuku? Ilang'a mwinenu wumu hijiyabolu. 
\v 71 Komana hakutena Yujasi, mwana kaShimona Isakaloti, mulong'a jiyi wamba kamufukezha, jiyi wahekumi nayeji (12).
\cl Kapetulu 6
\c 7
\v 1 Kulonjela hayumiyi, Yesu hakwenja mung'aliliya; walekeli kwenja muYujeya mulong'a aYujeya akeng'eli kumuzhaha. 
\v 2 Henohu chawizha chawaYujeya chamuyisolu chashika jehi kwakwihi.
\v 3 jichi anakwinji hiyakumwila nawu, Fumaku kunu, yang'a kweyi muYujeya kulonja atumbanzhi tweyi niwena akamoni nyijimu yeyi yiwelang'a. 
\v 4 Muntu wakeng'a kutiyakana, helilang'a yuma kumbajuku. Neyi eyi welang'a yumiyi, kajimwekeshi eyi aweni kuji antu.
\v 5 Mulong'a hela anakwinji niwena hiyamukuhweleleluku. 
\v 6 jichi Yesu hakuyila ninji, Mpinzhi yami kanja yishiki; hakwila enu mpinzhi zhezhima zhenu hohu. 
\v 7 Antu ampata yamunu mwishina hiyanatweshi kuyihela enuku; hakwila ami anhelang'a, mulong'a yami nayishimunang'a nami nyijimu yawu yatama.
\v 8 Enu kwenu yenu kuchawizha, ami kwami kukanjuka kuchawizhichi kanja, mulong'a mpinzhi yami kanja yishiki chikupu. 
\v 9 Chanayilezhiyi yumiyi hakushakama tuhu mung'aliliya.
\v 10 Chanakanjukuwu anakwinji kuchawizha, niyena nawa hakuya kwenoku; hayili hatookaku, ilang'a chakumbaji hohu. 
\v 11 jichi aYujeya hiyakumukeng'akeng'a kuchawizha, nawu, Wuji kujihi?
\v 12 Hamazaza awantu hajing'i kumunyinyita nankashi; amu nawu, Himuntu muwahi; amakwawu nawu, Nehi, wuji nakuluwisha antu. 
\v 13 Hela chochu, hikwajing'i muntu wamuteneni hatookaku, nawoma wawaYujeya.
\v 14 Chihanashiki hakachi kachawizha, Yesu hakukanjuka ayi muTembeli nakutang'isha. 
\v 15 jichi aYujeya hiyakuhayama nawu, Muntu iwu neluki ng'ahi kutang'a chakaji kujiza? 
\v 16 jichi Yesu hakuyakula ninji, Ntang'ishilu yami hiyamami awenuku, yambala yanona wantemesheli.
\v 17 Neyi kuji muntu nakeng'i kwila mwaya muchima winji, wakeluka ntang'ishilu iyi, neyi yinafumi kuji Nzambi, hela neyi nahoshi chakumuchima wamami aweni. 
\v 18 Wáhoshang'a chakumuchima winji yomweni, jiyi walonjang'a kujilemesha yomweninji; ilang'a iwu wakeng'ang'a kulemesha wámutemesheli, jiyi walala, muji yena himwekala kuheng'aku.
\v 19 Mosi wayinkeli nshimbi, ilang'a hikwekala mwinenu wahembang'a nshimbuku. Muji nakukeng'a kunzhahilaji? 
\v 20 Izaza hijikumwakula nawu, Eyi wuji nanjemoni. Anakeng'i kukuzhaha kujinyi?
\v 21 Yesu hakuyakula ninji, Nela mujimu wumu, himukuhayama wezhima wenu. 
\v 22 jichi chayinkeliyi Mosi kwalama; hichafumini kuji Mosuku, chafumini kuji ankakulula; mwalamishang'a antu haSabata.
\v 23 Neyi muntu amwalamisha haSabata kulonja nshimbi yaMosi abuli kuyimotoka, inji enu muzuwang'a nanami nanichi chinakoleshi muntu chikupu haSabata? 
\v 24 Bayi musompeshang'a chakumesuku, ching'a musompeshang'a kusompesha kwalong'a.
\v 25 jichi antu akuYelusalema amakwawu hiyakwila nawu, Hijiyi aji nakukeng'a kuzhahawuku, tahinji? 
\v 26 Iwu wukuhosha hatooka iwu; izu nijimu jakumwilawu kwosi. Anyuuli aneluki jehi chalala nawu jiyi Klistu, tahinji? 
\v 27 Hakwila etu tuneluki kwafumayi iwu iyala. Chamba kenzayi Klistu hikwakekala muntu wakeluka kwakufumayuku.
\v 28 jichi Yesu hakubijika muTembeli, iku wuji nakutang'isha, ninji, Mwang'iluka, mweluka nikunafumini. Ami hinajinzhila ami awenuku, ilang'a yena wantemesheli jiyi walala, himwamwilukaku. 
\v 29 Ami namwiluka, mulong'a jiku kunafumini, yena jiyi wantemesheli.
\v 30 jichi hiyakukeng'a kumukwata, ilang'a hikwajing'i muntu wakumwolwela chikasaku, mulong'a henohu mpinzhi yinji kanja yishiki. 
\v 31 Ilang'a antu amavulu amwizaza hiyakumukuhwelela, nawu, Chakenzayi Klistu, wakela yinzhikizhilu yakubajika yaneliyi iwu iyala, tahinji? 
\v 32 AFwalisewu hiyakutiya mwajing'i nakumunyinyita izaza. Akulumpi zhawatuplistu niaFwalisewu atemesha nianhembi amukwati.
\v 33 jichi Yesu hakwila ninji, Nichiji nanenu mafuku antesha, hinakaya kuji yena wantemesheli. 
\v 34 Mwakankeng'akeng'a, kunwana nehi; iku kunakekalami, himwakatwesha kushika kwoku.
\v 35 AYujeya hiyakuhosha mukachi kawu, nawu, Iyaliwu keng'a ayi kujihi kutukubula kumuwana? Wukuya kuji aYujeya amakwawu apalang'ena jehi mukachi kawaGliki nakutang'isha aGliki, tahinji? 
\v 36 Iji izu janahoshiyi jakwila ninji, Mwakankeng'akeng'a, kunwana nehi; iku kunakekalami, himwakatwesha kushika kwoku; jaya mujihi?
\v 37 Hefuku jakukuminina, jojifuku jalemena chawizha, Yesu hakwimana nakubijika, ninji, Neyi kuji muntu natiyi mpwila, enzi kujami anwi. 
\v 38 Muntu wukunkuhwelela, mumuchima winji mukufumang'a tulong'a twamenzhi akweti wumi, mwomunahoshi mukanja wazhila.
\v 39 Chahosheliyi ochu wateneni Spilitu, akukeng'a kutambulawu antu akumukuhwelela; henohu Spilitu wuchiji kanja enzi, mulong'a Yesu wuchiji kanja amulemeshi.
\v 40 Amakwawu amwizaza chatiyiluwu mazu owu hiyakwila nawu, Chalala jiyi owu kaplofwetu. 
\v 41 Amakwawu nawu, jiyi Klistu. Ilang'a amakwawu nawu, Aka! Klistu afumi mung'aliliya, tahinji? 
\v 42 Mukanja wazhila wunahoshi nawu, Klistu wukufuma kumutang'a wajaviji, nikuBetelemi, kumukala kwajing'iyi javiji.
\v 43 Izaza jambuka nihansang'u yinji. 
\v 44 Amakwawu akeng'eli nawu amukwati; ilang'a hikwajing'i muntu wakumwolwela makasaku.
\v 45 Anhembi hiyakufunta kuji akulumpi zhawatuplistu nawaFwalisewu; wena hiyakuyihula nawu, Munabuliliji kumuleta? 
\v 46 Anhembi hiyakwakula nawu, Hikuji muntu wahoshahu jehi neyi iwuku.
\v 47 Kuchinka aFwalisewu nawu, Ninenu nawa anayijimbi jehi, tahinji? 
\v 48 Kunamwekani nyuuli wumu hela kaFwalisewu namukuhweleli, tahinji? 
\v 49 Ilang'a antu awa amavulu anabuli kwiluka nshimbi ashing'ewa.
\v 50 Nikojemu, owu wenzhili jehi kuji Yesu, wajing'i mwinawu niyena, 
\v 51 hakuyila ninji, Nshimbi yetu yasompeshang'a muntu chakaji kusambila kutiya mwakuhoshayi yomweni, hela kwiluka mwakwilayi, tahinji? 
\v 52 Wena hiyakumwakula nawu, Komana nineyi nawa wumuntu wakung'aliliya, tahinji? Talatalaku munyikanja yazhila, wiluki kung'aliliya hikwafumang'a kaplofwetuku.
\v 53 [Ayili wezhima wawu, iwu kwitala jinji, iwu kwitala jinji.
\cl Kapetulu 7
\c 8
\v 1 Ilang'a Yesu wayili kumpiji yaOliveta. 
\v 2 Hakwing'ila cheng'i muTembeli bujiji yayeni; antu ezhima hiyakwinza kuji yena, yena hakushakama nakuyitang'isha. 
\v 3 Ansoneki nawaFwalisewu hiyakumuletela mumbanja akwatawu jehi nakwila wuvumbi.
\v 4 Chanamushuwu mukachi hiyakumwila nawu, Eyi Ntang'ishi, mumbanjiwu anamukwati nakwila wuvumbi, anamushintakeshi wakushintakesha. 
\v 5 Kunshimbi yaMosi atulezha nawu muntu wuji ichi ching'a kumwasa malola; inji eyi neyi tumwili ng'ahi? 
\v 6 Chahosheluwu chenochu alonjeli kumweseka, kulonja amoni hakumwinkela mulong'a. Ilang'a Yesu hakubanjama, hakusoneka namunu winji hamaseki.
\v 7 Chanamwihuluwu ihule-e, hakubanjuka, hakuyila ninji, Muntu nabuli nshiji hakachi kenu asambili kunona ilola amwasi. 
\v 8 Hakubanjama cheng'i nakusoneka namunu winji hamaseki.
\v 9 Wena chanachitiyuwu, hiyakwijikamu, wumu, wumu, kutachikila kuji mukulumpi, njo-o nikuji kansi. Yesu yoshala nikankawinji, namumbanja sang'a ajiyi mukachi. 
\v 10 Yesu hakubanjuka, hakumwihula ninji, Eyi mumbanja, antu anakwinki mulong'a aji kujihi? Kwosi muntu nakuhishuku? 
\v 11 Mumbanja ninji, Kwosi Mwanta. Yesu ninji, Hela ami hinakuhishuku; yang'a kweyi, ilang'a kufumisha kulelu bayi wufunta cheng'i munshijuku.]
\v 12 jichi Yesu hakuhosha cheng'i nawena, ninji, Ami yami chezhezhi champata yamunu mwishina, muntu wukunlonjelami hakenjela mumwijimaku, ilang'a wakekala nachezhezhi chawumi. 
\v 13 jichi aFwalisewu hiyakumwila nawu, Wajishimunang'a eyi aweni; wunsahu weyi hiwalalaku.
\v 14 Yesu hakuyakula ninji, Hela neyi najishimunang'a ami aweni, wunsahu wami walala; mulong'a neluki kunafumini nikunukuya, ilang'a enu himweluka kunafumini hela kunukuyaku. 
\v 15 Enu mwasompeshang'a mwasompeshang'awu antu. Ami hinasompeshang'a muntuku. 
\v 16 Chalala, hela neyi nasompeshang'a, kusompesha kwami kwalala; mulong'a hinekala kankawamuku, niji naTata wantemesheli.
\v 17 Chalala, hela munshimbi yenu anasoneki nawu, Wunsahu wawantu ayeji walala. 
\v 18 Ami najishimunang'a ami aweni, niTata wantemesheli hakunshimuna wunsahu.
\v 19 jichi hiyakumwihula nawu, Tata yeyi wekala kujihi? Yesu hakwakula ninji, Hela ami, hela Tata yami himwatwilukaku; neyi mwang'ilukami mwaji kwiluka niTata yami. 
\v 20 Mazu awa wayihosheleli mwitala jakuswekela mali, chajing'i nakutang'ishayi muTembeli. Hikwajing'i muntu wamukwatiluku, mulong'a henohu mpinzhi yinji kanja yishiki.
\v 21 jichi hakuyila cheng'i ninji, Ami hinukufumahu, enu mwakankeng'akeng'a, mwakafwa munshiji zhenu. Kunukuyami himukutwesha kushika kwoku. 
\v 22 AYujeya hiyakwila nawu, Chaneliyi ninji, Kunukuyami himukutwesha kushika kwoku, keng'a ajizhahi, tahinji?
\v 23 Yena hakuyila ninji, Enu muji antu ampata yamunu mwishina, ami niji wamwiwulu; enu muji ampata yinu, ami hiniji wampata yinuku. 
\v 24 jichi chinayili nami, Mwakafwa munshiji zhenu. Mulong'a neyi mukubula kunkuhwelela nenu, Ami Yami, mwakafwa munshiji zhenu.
\v 25 jichi hiyakumwihula nawu, Ochu yeyinyi? Yesu hakuyila ninji, Nayilezha jehi kufumisha kutachi. 
\v 26 Niji nayuma yayivulu yakuhosha yakuyisompeshenu; hakwila yena wantemesheli walala, ami nahoshang'a nawantu ampata yamunu mwishina mazu inatiyili kuji yena. 
\v 27 Wena hiyelukili nawu nateni Tata yinjuku.
\v 28 jichi Yesu hakuyila ninji, Chimwamba kanyamuna Mwana kaMuntu kwiwulu, henohu jihu mwamba kelukila nenu Ami Yami; nenu hinelang'a chuma chakankawamuku, ilang'a nahoshang'a mazu awa mwomwanlezheluwu kuji Tata. 
\v 29 Yena wantemesheli nekala hamu ninji, hananshiyi kankawamuku; mulong'a nelang'a yuma yamutiyishang'a kuwaha mafuku ezhima. 
\v 30 Chajing'i nakuhoshayi ochu antu amavulu amukuhwelela nikumukuhwelela.
\v 31 Yesu hakuhosha nawaYujeya anamukuhweleli ninji, Neyi mukushakama mwizu jami, mukwikala atumbanzhi twami chalala; 
\v 32 mukwiluka walala, niwalala wukuyikasununa. 
\v 33 Wena hiyakumwakula nawu, Etu anyana kaAbalahama, kanja tushakamang'ahu jehi muwujung'uku, inji eyi wunahoshi ng'ahi neyi, Akuyikasununa?
\v 34 Yesu hakuyakula ninji, Chalala chalala, nukuyilezha nami, antu ezhima aputolang'a, jiwu anjung'u zhanshiji. 
\v 35 Njung'u hashakamang'a mwitala hayanyakaku; mwana washakamang'a hayanyaka. 
\v 36 jichi jinu, neyi Mwana wukuyikasununa, mukukasunuka chikupu.
\v 37 Neluki nami enu muji anyana kaAbalahama; hela chochu, enu mwafwilang'a kunzhaha, mulong'a izu jami hijikweti hawushakaminu mujenuku. 
\v 38 Ami nahoshang'a yinamweni kuji Tata yami, enu mwelang'a yuma yimwatiyili kuji tata yenu.
\v 39 Wena hiyakumwakula nawu, Tata yetu Abalahama. Yesu hakuyila ninji, Neyi mwajing'i anyana kaAbalahama, mutenowu mwaji kwila nyijimu yaAbalahama. 
\v 40 Ilang'a jinu enu mwafwilang'a kunzhaha, ami muntu nayilezha jehi mwalala múnatiyili kuji Nzambi; hijichi chelili Abalahamaku. 
\v 41 Enu mwelang'a nyijimu yatata yenu. Hiyakumwila nawu, Hituji anyana amuchiputaku, tukweti tata yetu wumu, yowu Nzambi.
\v 42 Yesu hakuyila ninji, Neyi Nzambi hitata yenu mwaji kunkeng'ami, mulong'a ami nafumini kuji Nzambi, jiku nenzhili; ami hinajinzhila ami awenuku, yena jiyi wantemesheli. 
\v 43 Munakang'enyiji kwiluka munahoshang'a? Chinafumi hakubula kutiya izu jami. 
\v 44 Enu tata yenu jiyabolu; mwakeng'ang'a kwila mwafwilang'ayi tata yenu. Yena wajing'i mbanzhi kufumisha kutachi; yena hemanang'a muwalalaku, mulong'a muji yena himwekala walalaku. Chahoshang'ayi yakutwamba wahoshang'a yinji yomweni, yena hintwambi, hitata yachu.
\v 45 Enu mwabulang'a kunkuhwelela mulong'a nahoshang'a walala. 
\v 46 Mwinenwinyi wukunkonkolola ninji ami neli nshiji? Neyi nahoshang'a walala mwalekelang'aji kunkuhwelela? 
\v 47 Muntu waNzambi watiyang'a mazu aNzambi. Chimunabuli kwikala antu aNzambi, jihu hanafumi kubula kutiya mazu inji.
\v 48 AYujeya hiyakwakula nawu, Chitwakutenang'a netu eyi wukaSamaliya wuji nanjemoni, hitwakutenang'a mwalalaku? 
\v 49 Kuchinka Yesu ninji, Hinikweti njemonuku; ami nalemeshang'a Tata yami, enu mwansawulang'a.
\v 50 Ilang'a hinakeng'i kujilemesha ami awenuku; wákeng'ang'a kunlemesha yowu mukwakusompesha. 
\v 51 Chalala chalala, nukuyilezha nami, muntu wahembang'a izu jami hamba kamona kufwaku.
\v 52 AYujeya hiyakumwila nawu, Ichi jinu tuneluki netu wuji nanjemoni. Abalahama wafwa jehi, niatuplofwetu nawa, hakwila eyi hiwukwila neyi, Muntu wahembang'a izu jami hamba katompa kufwaku. 
\v 53 Eyi wunabajiki tata yetu Abalahama niatuplofwetu afwili, tahinji? Wuji nakujitena neyi yeyinyi?
\v 54 Yesu hakwakula ninji, Neyi nukujilemesha ami aweni, kulema kwami kwamukunkulwayi. Tata yami jiyi wanlemeshang'a, iwu mwatenang'a nenu Nzambi yenu. 
\v 55 Enu himunamwilukuku, ilang'a ami namwiluka. Neyi nukwila nami hinamwilukaku, nukwikala ntwambi neyi enu. Ilang'a namwiluka, nahembang'a izu jinji. 
\v 56 Tata yenu Abalahama walung'ili chamweniyi ifuku jami; chajimweniyi hakuzang'alala.
\v 57 jichi aYujeya hiyakumwila nawu, Kanja wushiki munyaka makumi atanu (50), wunamoni jehi niAbalahama? 
\v 58 Yesu hakuyila ninji, Chalala chalala, nukuyilezha nami, hajing'i Abalahama kanja avwaliki, Ami Yami. 
\v 59 jichi hiyakunona malola nawu amwasi; ilang'a Yesu hakubatama, ejika nimuTembeli.
\cl Kapetulu 8
\c 9
\v 1 Chajing'i nakuhitayi, hakumona iyala wajing'i mputamesu kufumisha havwalikiliyi. 
\v 2 Atumbanzhi twinji hiyakumwihula nawu, Eyi labi, wakong'eli nshiji hinyi, iwu iyala, tahinji anvwali zhinji, mwaka avwaliki mputamesu?
\v 3 Yesu hakwakula ninji, Hela iyala iwu hela anvwali zhinji hiyakong'eli nshijuku; Nzambi walonjeli nyijimu yinji yakamwekeni muji yena. 
\v 4 Ching'a tukalakalenu nyijimu yayena wantemesheli hikuchiji mwaana; wufuku keng'a winzi mwabulang'a kukalakalawu nyijimu. 
\v 5 Hohanu hinichiji mumpata yamunu mwishina, ami yami chezhezhi champata yamunu mwishina.
\v 6 Chanahoshiyi ochu, hakufwizha mazeng'i hamaseki, hakuvuba maseki namazeng'i, hakumulambawu hamesu inji, 
\v 7 hakumwila ninji, Yaku wuweli mwizhiya jaSilowami; chaya mukwila nawu, Kutemesha. jichi hakuya, hakuwela, hakufunta enja amona chachiwahi.
\v 8 jichi akwawu atung'ayi ninji kwakwihi niakwawu amumweni hakusambila hajing'iyi mukwakulomba, hiyakwila nawu, Hijiyi washakaminang'a nakulombaku? 
\v 9 Amakwawu nawu, jiyi. Amakwawu nawu, Nehi, wamufwana tuhu. Yena ninji, Yami.
\v 10 jichi wena hiyakumwihula nawu, Inji mesu eyi anayitoneshi ng'ahi? 
\v 11 Hakwakula ninji, iyala izhina jinji Yesu, wavuba maseki, hakulamba hamesu ami, hakung'ila ninji, Yaku kuSilowami wuweli. Hinukuya, chinaweli hinukumona. 
\v 12 Hiyakumwihula nawu, Wuji kujihi? Ninji, Kwizhi.
\v 13 Hiyakutwala muntu owu wajing'i mputamesu kuji aFwalisewu. 
\v 14 jenoju ifuku japutiliyi Yesu maseki, jamutonesheliyi muntu mesu, jajing'i jaSabata. 
\v 15 jichi aFwalisewu niwena hiyakumwihula cheng'i nawu, Watona ng'ahi? Yena hakuyila ninji, Washa maseki akuputa hamesu ami, chinaweli hinukumona.
\v 16 jichi aFwalisewu amakwawu hiyakwila nawu, Iwu muntu hafuma kuji Nzambuku, mulong'a hazhilikang'a Sabataku. Ilang'a amakwawu nawu, Mukwanshiji wukutwesha ng'ahi kwila yinzhikizhilu yiji neyi iyi? Henohu ajambula nikujambula. 
\v 17 jichi hiyakumwihula cheng'i owu mputamesu, nawu, Atulezhi, ichi chanakutoneshiyi mesu, wunatong'ozhoki ng'ahi? Wukumutena neyinyi? Yena ninji, Hikaplofwetu. 
\v 18 jichi aYujeya kwitezha nawu jiyi mputamesu anatoneshuwu nehi, ching'a anatambiki anvwali zhamuntu anatoneshuwu.
\v 19 Hiyakuyihula nawu, Yeniwu jiyi mwanenu, mwelang'a nenu wavwalikili mputamesu, tahinji? Ichi jinu namoni ng'ahi? 
\v 20 Anvwali zhinji hiyakwakula nawu, Tuneluki netu jiyi mwanetu, wavwalikili mputamesu; 
\v 21 ilang'a ichi chanamoniyi hitunachilukuku; hela wámutonesha mesu inji hitunamwilukuku. Mwihulenu yomweni, wakula jehi, yomweni wukujishimwina kwinji.
\v 22 Anvwali zhinji ahosheli ochu nawoma wayitiyiluwu aYujeya, mulong'a aYujeya atiyang'ana jehi nawu, neyi muntu wukwitezha ninji yeniwu jiyi Klistu, akamuhang'a mushikola yawu. 
\v 23 jihu hafumini anvwali zhinji kuhosha nawu, Wakula jehi, mwihulenu yomweni.
\v 24 jichi hiyakutambika owu iyala wajing'i mputamesu kamuchiyeji, hiyakumwila nawu, Mulemeshi Nzambi, etu tuneluki netu iwu iyala himukwanshiji. 
\v 25 Hakuyakula ninji, Neyi himukwanshiji ami kwiluka nehi; neluki chuma chimu hohu nami, ami najing'i mputamesu, katataka niji nakumona chachiwahi.
\v 26 jichi hiyakumwihula cheng'i nawu, Wakwila ng'ahi? Mesu eyi wayitonesha ng'ahi? 
\v 27 Hakuyakula ninji, Ami nayilezhi katataka, enu kutiya nehi. Munakeng'i mutiyumu cheng'i, tahinji? Enu aweni munakeng'i mubalumuki kwikala atumbanzhi twinji nawa, tahinji?
\v 28 Hiyakumutuka nawu, Eyi yeyi kambanzhi kinji, etu kwetu tuyatumbanzhi twaMosi. 
\v 29 Tuneluki netu Nzambi wahosheli naMosi, hakwinza iwu iyala hituneluki kwafumayuku.
\v 30 Owu iyala hakuyakula ninji, Aka! Munanhayamishi chimunabuli kwiluka kwafumayi, kutong'a jiyi natoneshi jehi mesu ami. 
\v 31 Etu tuneluki netu Nzambi hatiyililang'a akwanshijuku; ilang'a neyi kuji muntu mukwakulemesha Nzambi, welang'a nimuchima winji, Nzambi wukumutiyilila.
\v 32 Kufumisha kushankulu kanja achitiyang'ahu jehi nawu, kuji muntu watoneshahu jehi mesu amukwawu wavwalikili mputamesu. 
\v 33 Neyi iwu iyala hafumini kuji Nzambuku, haji kutwesha kwila chumaku. 
\v 34 Wena hiyakumwakula nawu, Eyi wavwalikili munshiji chikupu, wutulezhang'etu? Hiyakumuhang'a mukachi kawu.
\v 35 Yesu hakutiya nawu anamuhang'i jehi mukachi kawu. Chanamuwaniyi, hakumwihula ninji, Eyi wunamukuhweleli Mwana kaNzambi, tahinji? 
\v 36 Yena hakwakula ninji, jiyinyi Mwanta; kulonja nimukuhweleli? 
\v 37 Yesu hakumwila ninji, Wunamumoni jehi, jiyi iwu wuji nakuhosha naneyi. 
\v 38 Yena hakwila ninji, Mwanta nakuhweleli. Hakujifukula kuji yena.
\v 39 Yesu hakwila ninji, Chinenzhili mumpata yamunu mwishina nalonjeli kusompa, kulonja ábulang'a kumona amoni, niámonang'a abalumuki amputamesu. 
\v 40 AFwalisewu amakwawu ajing'iyi nawu chanatiyuwu mazu owu, hiyakumwila nawu, Ninetu nawa tuyamputamesu, tahinji? 
\v 41 Yesu hakuyila ninji, Neyi mwajing'i amputamesu, himwaji kwikala nanshijuku; ichi jinu chimuji nakwila nenu, Twamonang'a; komana nshiji yenu yayiwenyi.
\cl Kapetulu 9
\c 10
\v 1 Chalala chalala, nukuyilezha nami, muntu wukubula kwing'ilila mwiyinja jawanyikoku kuchisu, ilang'a hakukanjamina hacheng'i, jiyi ikombi, jiyi mukwakubuwa. 
\v 2 Ilang'a muntu wukwing'ilila kuchisu, jiyi kabing'a kawanyikoku.
\v 3 Mukwakuhemba chisu wukumwenzulwila; anyikoku atiyang'a izu jinji, niyena watambikang'a anyikoku inji yomweni hezhina, hezhina, hakuyilombolang'a hanzi. 
\v 4 Chakwijishayi anyikoku inji ezhima, hakutwaminaku; anyikoku hiyakumulonjela, mulong'a eluka izu jinji.
\v 5 Ilang'a muntu wacheng'i hiyakumulonjelaku, akumutemuka; mulong'a hiyeluka izu jawantu acheng'uku. 
\v 6 Yesu hakuyilezha chishimu ochu, ilang'a wena kwiluka mwayilezheliyi nehi.
\v 7 jichi Yesu hakuyila ninji, Chalala chalala, nukuyilezha nami, Ami yami chenzelu chawanyikoku. 
\v 8 Antu ezhima ansambilili hiyamakombi, hiyakwakubuwa; ilang'a anyikoku hiyayitiyiluku.
\v 9 Ami yami chenzelu; neyi muntu wukwing'ilila mujami wukwamwinewa, wukwing'ilang'a wukwijikang'a, wukuwanang'a kuwujiilu. 
\v 10 Ikombi wenzhilang'a ching'a yowu kwiya nakuzhaha nakukisang'ana. Ami nenzhili kulonja akamoni wumi, akawumoni wakubajika kuwaha nankashi.
\v 11 Ami yami kabing'a walala; kabing'a walala wukutula wumi winji haji anyikoku. 
\v 12 Mukwakukong'ela wulooku hohu, hikabing'a wukweti nyikoku yinjuku; chakumonayi kang'wiji hakwinza, hakushiya nyikoku, hakutemuka; kang'wiji hakuyikwata nakuyipalang'esha, 
\v 13 mulong'a wakong'elang'a kwawulooku hohu, haakamang'a nyikokuku.
\v 14 Ami yami kabing'a walala, neluka amami aweni, niwena ang'iluka. 
\v 15 Chang'ilukayi Tata, ninami namwiluka Tata. Ami nukutula wumi wami haji anyikoku. 
\v 16 Nikweti anyikoku acheng'i, hiyamwiyinja jinuku; ching'a nakayileta niwena; wena akatiya izu jami; akekali mukanka wumu nikabing'a wumu.
\v 17 jichi chankeng'elayi Tata mulong'a nukutula wumi wami kulonja nakawutambuli cheng'i. 
\v 18 Kwosi wawuntambulang'aku, nawutulang'a ami aweni. Nikweti wanta wakuwutula, nikweti nawa wanta wakuwutambula cheng'i. jimu mwananlezhuwu kuji Tata yami.
\v 19 jichi aYujeya hiyakujambula cheng'i hamazu owu. 
\v 20 Amavulu nawu, Wuji nanjemoni, wanjala. Mukabang'a tuhu nakumutiyilila? 
\v 21 Amakwawu nawu, Wenawa himazu ahoshang'a muntu wukweti njemonuku. Njemoni atweshi kutonesha mesu amputamesu?
\v 22 Henohu kuYelusalema kwajing'i Chawizha Chakuzhilika, hachilaaka chachishika. 
\v 23 Yesu wajing'i nakwenja muTembeli mwikeki jakuchisu chaSolomoni. 
\v 24 jichi aYujeya hiyakumupompela kwi-njo, hiyakumwila nawu, Wukutushakamisha mafuku ang'ahi nakululuta nakuzhinoka? Neyi yeyi Klistu, lumbululaku chikupu.
\v 25 Yesu hakuyakula ninji, Nayilezheli, enu kukuhwelela nehi. Nyijimu yinelang'a mwizhina jaTata yami, jiyi yanshimunang'a wunsahu. 
\v 26 Chimunabuli kukuhwelela chinafumi hakubula kwikala anyikoku ami.
\v 27 Anyikoku ami atiyang'a izu jami, ami nayiluka, niwena anlonjelang'a. 
\v 28 Hinukuyinka wumi wahayanyaka, hiyamba kanong'aku; kwosi wakayihukula muchikasa chamuku.
\v 29 Tata yami wányinkeluwu wabajika ezhima; kwosi wukutwesha kuyihukula muchikasa chaTataku. 
\v 30 Ninami niTata twekala wumu. 
\v 31 AYujeya hiyakunona cheng'i malola nawu amwasi.
\v 32 Yesu hakuyakula ninji, Nayilezha jehi nyijimu yayiwahi yayivulu yakuji Tata, mujimwinyi mukung'asila malola? 
\v 33 AYujeya hiyakumwakula nawu, Hitukukwasila hamujimu wawuwahuku, ilang'a hakutuka Nzambi, mulong'a eyi wumuntu wunajimoni neyi, NiNzambi.
\v 34 Yesu hakuyakula ninji, Anasoneki munshimbi yenu nawu, Ami nami enu muji anzambi. 
\v 35 Inji neyi antu atiyili izu jaNzambi wayiteneni ninji enu muji anzambi; ochu mukanja wazhila hiyatweshang'a kuwumotokaku; 
\v 36 mumwili yena ázhilikawu jehi kuji Tata, átemeshayi mumpata yamunu mwishina, nenu, Wunatuki Nzambi; nanochu chineli nami, NiMwana kaNzambi?
\v 37 Neyi nabulang'a kwila nyijimu yaTata yami bayi munkuhwelelaku. 
\v 38 Ilang'a neyi nayilang'a, hela munabuli kunkuhwelela ami aweni, kuhwelelenu kwanyijimu, kulonja mwakeluki mwakashinshiki nenu Tata wuji mujami, ninami niji muji Tata. 
\v 39 Hiyakweseka cheng'i kumukwata, hakuyiwomboloka.
\v 40 Hakuya cheng'i kumbaji yamusela yaYojana, kwazhimikilang'ayi Yowanu hatachi, ashakama nikwenoku. 
\v 41 Amavulu hiyakwinza kuji yena nawu, Yowanu hakong'eli yinzhikizhiluku, ilang'a mazu ezhima amutenenuwu muntu iwu kuji Yowanu, komana alala. 
\v 42 Kwenoku antu amavulu hiyakumukuhwelela.
\cl Kapetulu 10
\c 11
\v 1 Kwajing'a muntu wakata, Lazalu ku Betani, wakumukala waMaliya namanakwinji wamunbanda Mata. 
\v 2 Jiyi Maliya wawayishili mwanta manzhi evumba jajiwahi, wakombweli majatilu inji nansuki, jiyi wukweti manakwinji Lazalu wakata.
\v 3 Jichu ahelinji hayakumutemesha Yesu mazu, nawu, "Eyi Mwanta, tiya , mukwenu wakeng'a wakata. 
\v 4 Yesu chanachitiyiyi hakwila ninji, kukatiku hikwakufwaku, kwakulemesha nachu, mwana kaNzambi.
\v 5 Yesu wakeng'eli Mata nimanakwinji wamumbanda ni Lazalu. 
\v 6 Jichi chanatiyiyi nawu wakata, hakushakama kwenoku mafuku ayeji. 
\v 7 Henohu hakuyila atumbanzhi twinji ninji, tuyenu cheng'i mu Yudeya.
\v 8 Atumbanzhi hiyakumwila nawu, "Eyi Rabi, aYudeya mafuku awa akeng'a kukwasa malola, wuyuka nawa cheng'i? 
\v 9 Kuchinka Yesu ninji hikwekala mpinji ikumi neji (12) jamwaanaku, tahinji? Neyi muntu wukwenja namwaana hakuhukanaku, nanochu chanamoniyi namwaana wamunu mwishina.
\v 10 Ilang'a neyi muntu wukwenja nanyijima wukujitula, mulong'a nabuli chezhezhi muji yomweni. 
\v 11 Chanahoshiyi mazu awa, hakunung'aku ninji ibwambu jetu Lazalu nayi jehi mutulu, ami hinukuya nkamuhinjwishi mutulu. Jichi atumbanzhi hiyakumwila nawu, Eyi mwanta, neyi nayi mutulu wukuhanja?
\v 12 jichi atumbanzhi hiyakumwila nawu, Eyi Mwanta, neyi nayi mutulu wukuhanja. 
\v 13 Komana Yesu nateni kufwa kwinji; hakwila wena ajing'i nakutong'ozhoka nawu nateni kunooka mutulu. 
\v 14 jichi Yesu hakuyilezha chalumbuluka chikupu ninji, Lazalu wafwa jehi.
\v 15 Chinabuli kwikala kwenoku natiyi kuwaha hansang'u yenu, kulonja enu mwakakuhweleli. Hela chochu, tuyenu kuji yena. 
\v 16 jichi Tomasi, atenawu nawu Mpamba, hakuyila akwawu atumbanzhi ninji, Tuyenu ninetu nawa, twakafwili hamu ninji.
\v 17 Yesu chanashikiyi hakuwana Lazalu wakama jehi mwizhamu mafuku awana. 
\v 18 KuBetani kwajing'i kwakwihi naYelusalema, kafwampi neyi 3 km. 
\v 19 Henohu aYujeya amavulu enza jehi nakukunjezha Mata naMaliya nansang'u yamanakwawu. 
\v 20 jichi Mata chatiyiliyi nawu Yesu wuji nakwinza, hakuya nakumukinkilila, ilang'a Maliya hakushakama tuhu mwitala.
\v 21 jichi Mata hakumwila Yesu ninji, Eyi Mwanta, neyi eyi wajing'i kunu, mutenowu manakwami haji kufwaku. 
\v 22 Hela katataka neluki nami Nzambi wukukwinka chezhima chiwukumulomba. 
\v 23 Yesu hakumwila ninji, Manakweyi wukusang'uka mukufwa.
\v 24 Mata hakumwila ninji, Neluki nami wamba kasang'uka, hamba kasang'ukawu afu hefuku jakukuminina. 
\v 25 Yesu hakumwila ninji, Ami yami chisang'ukilu niwumi. Muntu wankuhwelelami, hela wukufwa wakahanja. 
\v 26 Muntu wamumi nankuhwelelami hamba kafwaku. Eyi wunakuhweleli mwenimu?
\v 27 Yena hakumwila ninji, Eng'a Mwanta, nakuhweleli nami yeyi Klistu, Mwana kaNzambi, yowu elang'awu nawu wakenza mumpata yamunu mwishina. 
\v 28 Chahosheliyi omu hakuya kwinji, hakutambika mwanyikinji Maliya hambaji ninji, Ntang'ishi wuji kunu, nakutambiki. 
\v 29 Niyena chanachitiyiyi, hakunyamuka swayi, hakuya kuji yena.
\v 30 Henohu Yesu kanja ashiki mumukala, wuchiji kwamukinkilililiyi Mata. 
\v 31 AYujeya ajing'i naMaliya mwitala nakumukunjezha, chamwenuwu Maliya hakunyamuka swayi hakwijika, hiyakumulonjela, atong'ozhokeli nawu kwizhi wuji nakuya nakujilila kwizhamu. 
\v 32 jichi Maliya chashikiliyi kwajing'iyi Yesu, chamumweniyi hakujumbila kunyenju yinji, hakumwila ninji, Mwanta, neyi eyi wajing'i kunu, mutenowu manakwami haji kufwaku.
\v 33 jichi Yesu chamumweniyi wuji nakujila, niaYujeya enzhiliyi nawu aji nakujila, hakujishishimuna muspilitu, atiya nikukala. 
\v 34 Ninji, Munamukamiki kujihi? Hiyakumwila nawu, Mwanta, inzang'a wutali. 
\v 35 Yesu hakujila.
\v 36 jichi aYujeya hiyakwila nawu, Talenu chamukeng'eliyi! 
\v 37 Ilang'a hajing'i amakwawu nawu, Yeniwu watonesheli mesu anowu wajing'i mputamesu, akang'anyi kulekesha iwu iyala kufwa, tahinji?
\v 38 jichi Yesu, iku wuji nakujishishimuna, hakwinza kwizhamu. jajing'i iyeng'u, akunzhikaku niilola. 
\v 39 Yesu hakuyila ninji, Fumishenuku ilola. Mata, muhelanowu wafwa, hakumwila ninji, Mwanta, hanu hakununka, mulong'a munahiti jehi mafuku awana. 
\v 40 Yesu hakumwila ninji, Hinakulezha nami, neyi wukukuhwelela wukumona lubanzhi lwakulema kwaNzambuku, tahinji?
\v 41 Afumishaku niilola. Yesu hakufumbula mesu kwiwulu, hakwila ninji, Tata nakusakilili chiwunantiyi. 
\v 42 Ninami neluka nami eyi wantiyang'a mafuku ezhima, ilang'a natong'ozhoki awa antu amavulu anemani kunu, jichi chinahoshi; kulonja wena akuhweleli nawu yeyi wantemesheli.
\v 43 Chanahoshiyi mwenomu, hakubijika nezu jang'ovu ninji, Eyi Lazalu, ijikakumu! 
\v 44 Muntu wajing'i wafwa hakwijikamu chochamuzhing'azhing'awu kumakasa nikunyenju namahina akuzhiika nachu, kumesu azhing'iluku ihina jacheng'i. Yesu hakuyila ninji, Mukasununenu ayi.
\v 45 jichi amavulu ahaji aYujeya énzhili kuji Maliya, ámweni ochu cheliliyi Yesu, hiyakumukuhwelela. 
\v 46 Ilang'a amakwawu hiyakuya kwawu kuji aFwalisewu, hiyakuyilezha mwaneliyi Yesu.
\v 47 jichi akulumpi zhawatuplistu niaFwalisewu hiyakupompesha chota nawu, Tukwila ng'ahi? mulong'a iwu muntu hakukong'a yinzhikizhilu yayivulu. 
\v 48 Neyi tukumuleka tuhu chochichi, antu ezhima akumukuhwelela, nialoma akenza nakututambula mpata yetu nimunza wetu.
\v 49 Ilang'a mwinawu wumu izhina jinji Kayafwasi, wájing'i kaplistu muneni hamwakowu, hakuyila ninji, Himweluka chuma nichimuku. 
\v 50 Munabuli kushinshika chakwila nenu chinawahi muntu wumu kufwila awa antu, kulonja munza wezhima wubuli kunong'a.
\v 51 Chahosheliyi ochu, hahosheli chakumuchima winjuku; wahosheli nanochu chajing'iyi kaplistu muneni hawena mwakowu, hakuplofweta ninji, Yesu akafwili owu munza. 
\v 52 Hakafwila kwamunzowu hohuku; ching'a akapompesheli hamu anyana kaNzambi anapalang'ani. 
\v 53 Kufumisha kwifuku oju hiyakutiyang'ana nawu amuzhahi.
\v 54 jichi Yesu henjeli nawa cheng'i hatooka mukachi kawaYujeyaku, wafuminuku, hakuya mumpata yiji kwakwihi nachinkalampata, hakwing'ila mumukala wumu izhina jawu Efwelemi, hakulabilaku hamu nawatumbanzhi twinji. 
\v 55 Chawizha chawaYujeya chaChipanjakenu chinashiki jehi kwakwihi, antu amavulu hiyakufumafuma munyikala, hiyakukanjuka kuYelusalema, hachiji Chipanjakenu kanja, kulonja kujizhilika.
\v 56 Hiyakukeng'akeng'a Yesu. Hiyakujihuzhola hajing'i nakwimazhalawu muTembeli, nawu, Munatong'ozhoki nenuji? Nenu hakwinza kuchawizhaku, tahinji? 
\v 57 Akulumpi zhawatuplistu niaFwalisewu alezha jehi antu nawu, neyi muntu neluki kwajiyi amushimuni kulonja amukwati.
\cl Kapetulu 11
\c 12
\v 1 Hasheli mafuku atanu najimu naChipanjakenu, Yesu hakwinza kuBetani kwajing'iyi Lazalu asang'wiliyi muji afu. 
\v 2 Hiyakumutelekela yakujya kwenoku. Mata hakuyikalakela, ilang'a Lazalu hakushakama nawakwawu ajing'i nakujya naYesu. 
\v 3 jichi Maliya hakunona lita yanketenki yamanzhi evumba jajiwahi aswezha kulema wuseya, hakuwayisha majatilu aYesu, hakukombola majatilu inji nansuki zhinji; itala jezhima jiipuka niivumba janowu manzhi.
\v 4 Kambanzhi kinji wumu, Yujasi Isakaloti, wukukeng'a kumufukezha, 
\v 5 hakwila ninji, Alekelaji kulanjisha awa manzhi namali nkulakazhi zhisatu (300), ayinka atuzweng'i? 
\v 6 Chahosheliyi ichi halonjeli kwakama atuzweng'uku, wahosheli nanochu chajing'iyi ikombi, wajing'i wahemba fuuba, wanonenang'amu mali ashilang'awu mufuuba.
\v 7 jichi Yesu hakwila ninji, Muleki kwinji, wakeng'a kunswekela ifuku jakanzhiikawu. 
\v 8 Atuzweng'i mwekala nawu mafuku ezhima, hakwila ami hinukwikala nenu mafuku ezhimaku.
\v 9 AYujeya amavulu nankashi chanatiyuwu nawu wuji kwenoku, hiyakuyaku. Hiyalonjeli kwaYesu hohuku, alonjeli nawu amoni niLazalu asang'wiliyi muji afu. 
\v 10 Ilang'a akulumpi zhawatuplistu akwatili mpúng'a nawu amuzhahi niLazalu nawa. 
\v 11 Mulong'a aYujeya amavulu ayili nakumukuhwelela Yesu hansang'u yaLazalu.
\v 12 Chikunachi, izaza jeneni jawantu áyili kuchawizha, chanatiyuwu nawu Yesu wuji nakwinza kuYelusalema, 
\v 13 hiyakunona nyitayi yanyikoma, hiyakuya nakumukinkilila. Hiyakubijika nawu, Kisu kisu, wamwinu winzi! Wakiswilewa iwu wukwinza mwizhina jaMWANTA, jiyi Mwanta waIsalela!
\v 14 Yesu chanawaniyi mwana kachimbulu, hakukanjamahu; 
\v 15 neyi chanasonekuwu nawu, Eyi mwana kaZiyona wamumbanja, Bayi wutiya womaku; Tala, Mwanta weyi hakwinza kujeyi Nakwenjela hamwana kachimbulu.
\v 16 Hakusambila atumbanzhi twinji hiyelukili yumiyuku, ilang'a chanamulemeshuwu jehi Yesu, hiyakwanuka chamusonekeluwu, nichamwililuwu yumiyi.
\v 17 jichi izaza jawantu ajing'iyi nawu hamutambikiliyi Lazalu afumi mwizhamu hamusang'wiliyi muji afu, hiyakushimuna mwamwenuwu. 
\v 18 jihu hafumini kumukinkilila kuji izaza jawantu, mulong'a anatiyi jehi nawu nakong'i jehi chinzhikizhilu ichi. 
\v 19 jichi aFwalisewu hiyakuhosha wumu namukwawu nawu, Talenu chimukumukang'anya; itung'a jezhima hijikumulonjela.
\v 20 Mukachi kanowu antu ayili nakujifukula kuji Nzambi kuchawizha, mwajing'i aGliki amu. 
\v 21 Wena hiyakuya kuji Fwilipu wakuBeteseja wamung'aliliya, hiyakumulomba nawu, Eyi mwanta, tunakeng'i tumumoni Yesu. 
\v 22 Fwilipu hakuya nakulezha Anjeli; Anjeli nawa hakwinza naFwilipu, hiyakulezha Yesu.
\v 23 Yesu hakuyakula ninji, Mpinzhi yakulemeshawu Mwana kaMuntu yenza jehi. 
\v 24 Chalala chalala, nukuyilezha nami, mbutu yatijiku ching'a yiholokela mumaseki yifwa, mukunkulwayi yikushakamang'a inkawayu; ilang'a neyi yikufwa yikusong'a yayivulu.
\v 25 Muntu wukukeng'a wumi winji wakawuzhimbesha; muntu wukuhela wumi winji mumpata yamunu mwishina, wakawuhemba nikukuhanja kwahayanyaka. 
\v 26 Muntu wukunkalakela, anlonjeli; kunakekalami jiku kwakekala ning'amba yami; muntu wukunkalakela, akamulemesha kuji Tata.
\v 27 Ichi jinu muchima wami hiwukukaba. Nukuhosha namiji? Nili nami, Eyi Tata, mpulwishi kumpinzhi iyi, tahinji? jichi nenzhilili, nalonjeli mpinzhi yoyeniyi. 
\v 28 Tata, lemeshaku izhina jeyi. Hikukwinza izu jakufuma mwiwulu ninji, Najilemeshi jehi, nakajilemesha nawa cheng'i. 
\v 29 jichi izaza jawantu emenuku chanajitiyuwu, hiyakwila nawu kunajijimi. Amakwawu nawu, Kang'elu nahoshi nayena.
\v 30 Yesu hakwakula ninji, Izu iji jinenzi hansang'u yenu, bayi hansang'u yamuku. 
\v 31 Ichi jinu kusompesha mpata yamunu mwishina kunashiki jehi. Ichi jinu mwanta wayuulang'a mpata yamunu mwishina hakwikala chimwang'azhi.
\v 32 Neyi akumfumisha heseki annyamuna kwiwulu, nakakokela antu ezhima kujami aweni. 
\v 33 Chahosheliyi mwenimu, washimwini kufwa kwakukeng'a kufwayi.
\v 34 Izaza jawantu hiyakumwakula nawu, Etu twatiyang'a kunshimbi nawu, Klistu washakamang'a hayanyaka; inji eyi wukwila ng'ahi neyi Mwana kaMuntu ching'a akamunyamuna kwiwulu? Inji yeniwu Mwana kaMuntu hinyi? 
\v 35 jichi Yesu hakuyila ninji, Muchiji nachezhezhi mafuku antesha. Enjenung'a himuchiji nachezhezhi, mwijima keng'a wuyikulukili. Muntu wukwenja mumwijima hakwiluka kwakuyayuku. 
\v 36 Himuchiji nachezhezhi kuhwelelenu chezhezhi, mwikali akwachezhezhi.
\v 37 Hela amumweni nakukong'a yinzhikizhilu yayivulu, alekeli kwawu kumukuhwelela; 
\v 38 kulonja izu jakaplofwetu Isaya jakalumbuluki jeliliyi ninji, Eyi MWANTA, nákuhweleli mutunashimuni hinyi? Chikasa chaMWANTA anachimwekeshi kujinyi?
\v 39 jichi chakang'enyuwu kukuhwelela; neyi cheliliyi cheng'i Isaya, 
\v 40 ninji, Yizhimi mesu awu, yichinchikishi nyichima yawu, Abuli kumona namesu awu, abuli kushinshika munyichima yawu, Akabuli kubalumuka munyichima yawu nakenja kayuuka.
\v 41 Isaya wahosheli mazu awa nanochu chamweniyi lubanzhi lwakulema kwinji, hakumutena niyena. 
\v 42 Hela chochu, anyuuli amavulu amukuhweleleli; ilang'a abulili kumwitezha nawoma wawaFwalisewu, akenja kayihang'a mushikola yawu. 
\v 43 Akeng'eli kuyilemesha kuji antu; kuyilemesha kuji Nzambi hiyachikeng'eli chalalaku.
\v 44 Yesu hakubijika ninji, Muntu wankuhwelelang'ami, hankuhwelelang'a ami hohuku, wakuhwelelang'a ona wantemesheli. 
\v 45 Muntu wanmonang'ami, wamonang'a yena wantemesheli.
\v 46 Ami nenzi niikali chezhezhi champata yamunu mwishina, kulonja muntu wukunkuhwelela abuli kushakama mumwijima. 
\v 47 Muntu wukutiya mazu nahoshang'ami, abula kuhembamu, ami hinakamusompeshaku; mulong'a hinenzhili nakusompesha antu ampata yamunu mwishinaku, nalonjeli kwamwina antu ampata yamunu mwishina.
\v 48 Muntu wukunleka, wukubula kwitezha munahoshang'a, wukweti nsompeshi yinji; mazu inahoshi wowu amba kamusompesha hefuku jakukuminina. 
\v 49 Mulong'a hinahoshi chakumuchima wamami awenuku; Tata wantemesheli jiyi nanlezhi munukulezha antu, nimunukuhosha. 
\v 50 Neluki chachiwahi nami, mwananlezhiyi hiwumi wahayanyaka. Mwezhima munahoshang'a, nahoshang'a mwakunlezha kuji Tata.
\cl Kapetulu 12
\c 13
\v 1 Henohu chawizha chaChipanjakenu chichiji kanja chitachiki, Yesu welukili ninji mpinzhi yami yakufuma mumpata yamunu mwishina niyi kuji Tata yinashiki jehi. Chakeng'eliyi antu inji ajing'i mumpata yamunu mwishina, wayikeng'eli hachikupu njo-o nikunsa. 
\v 2 Hajing'uwu nakujya, henohu jiyabolu weng'izha jehi mumuchima waYujasi Isakaloti, mwana kaShimona, zhakumufukezha,
\v 3 Yesu chanelukiyi ninji Tata nashi yuma yezhima mumakasinji, neluki ninji wafumini kuji Nzambi, hakufunta kuji Nzambi; 
\v 4 hakunyamuka kukujya, hakutenteka mahininji ahewulu kumbaji, hakunona jitwayi, hakujivwala. 
\v 5 Hakuhung'ununa menzhi mumbashila, hakutachika kuwelesha nyenju yawatumbanzhi, nakuyikombola najitwayi janavwaliyi.
\v 6 Chanashikiyi kuji Shimona Petulu, yena hakumwila ninji, Mwanta, keng'a wuweleshi nyenju yamami? 
\v 7 Yesu hakumwakula ninji, Ichi chinukwilami katataka hiwunachilukuku, ilang'a chamba kakulumbulukila kunyaka yakenza. 
\v 8 Petulu hakumwila ninji, Hiwamba kawelesha nyenju yamuku. Yesu hakumwakula ninji, Neyi nukubula kukuwelesha, hiwukutwesha kutiyang'ana nanamuku. 
\v 9 Shimona Petulu hakumwila ninji, Mwanta, bayi nyenju yami hohuku, ilang'a nikumakasami nikumutu.
\v 10 Yesu hakumwila ninji, Muntu naweli jehi muzhimba wezhima hakukeng'a kuwela cheng'uku, ching'a kunyenju hohu; natooki jehi muzhimba wezhima. Enu munatooki jehi, ilang'a himunatooki wezhima wenuku. 
\v 11 Mulong'a welukili muntu wukukeng'a kumufukezha; jihu hafumini kwila ninji, Himunatooki wezhima wenuku.
\v 12 Cheliliyi naweleshi jehi nyenju yawu, nanoni jehi yuma yinji yakuvwala, nashakami jehi cheng'i, hakuyila ninji, Ichi chinayili munachiluki, tahinji? 
\v 13 Enu mwang'ilang'a nenu, Eyi Ntang'ishi; cheng'i nawa nenu, Eyi Mwanta. Mwelang'a chachiwahi, mulong'a jichi chiniji. 
\v 14 Ami niMwanta wenu niNtang'ishi nawa, naweleshi nyenju yenu, jichi ninenu nawa mwaji kuweleshang'ana nyenju yenu. 
\v 15 Mulong'a ami nayilezhi chuma chakwimbuzhola, kulonja ninenu nawa mwilang'a neyi munayilenu.
\v 16 Chalala chalala, nukuyilezha nami, njung'u habajikang'a nkaka yinjuku; hela muntu atemeshawu habajikang'a wámutemesheluku. 
\v 17 Neyi muneluki yumiyi himukuyila, munakooleki 
\v 18 Hinayiteni wezhima wenuku; awa inatonji nayiluki; ilang'a nalonji mukanja wazhila wulumbuluki welawu nawu, Muntu wajyang'a yakujya yami nannyamwini jehi katutu kinji.
\v 19 Kufumisha hanu nukuyilezhang'a yuma yichiji kanja yimwekani, kulonja neyi yinamwekani jehi mwakatweshi kukuhwelela nenu, Ami Yami. 
\v 20 Chalala chalala, nukuyilezha nami, yowu wukutambula muntu nukutemesha, nantambulami; muntu wukuntambulami, natambuli yena wantemesheli.
\v 21 Yesu chanahoshiyi ochu, hakukaba muspilitu yinji, hakushimuna ninji, Chalala chalala, nukuyilezha nami, haji mwinenu wumu wukumfukezha. 
\v 22 Atumbanzhi hiyakujitala wumu namukwawu nawu, Nateninyi?
\v 23 Kwajing'i kambanzhi kinji wumu akeng'eluwu kuji Yesu, hakukunjamena hebwambu jaYesu. 
\v 24 jichi Shimona Petulu hakumukobola yena, hakumwila ninji, Tulezhi muntu anateniyi. 
\v 25 Iku sang'a akunjamenayi hebwambu jaYesu, hakushetumuka, hakumwihula ninji, Mwanta, hinyi?
\v 26 Yesu hakwakula ninji, Muntu nukutantila chibalu chajinkenji hinukumwinka, jiyi. Chanatantiyi hakumwinka Yujasi mwana kaShimona Isakaloti. 
\v 27 Chanatambuliyi chibalu ochu chajinkenji Satana hakumwing'ila. jichi Yesu hakumwila ninji, Ilaku swayi muwunakeng'i kwila.
\v 28 Kumesa hikwajing'i muntu welukili mwanatwaliyuku. 
\v 29 Amakwawu atong'ozhokeli nawu kwizhi Yesu namwili Yujasi ninji, Yaku wulanji yuma yachijika chachawizha; inji kwizhi ayinki atuzweng'i yuma; mulong'a Yujasi jiyi wasenjelang'a fuuba yamali. 
\v 30 jichi yena chanatambuliyi chibalu chajinkenji, ejika nihanzi. Henohu kuneli jehi wufuku.
\v 31 Chanejikiyi hanzi, Yesu hakuhosha ninji, Ichi jinu Mwana kaMuntu anamulemeshi jehi; niNzambi nawa anamulemeshi muji yena. 
\v 32 Chanamulemeshuwu Nzambi muji yena, niNzambi keng'a alemeshi Mwana kaMuntu kachawichi. 
\v 33 Enu anyana anyanya, niji nenu kampinzhi kanti hohu. Mwakankeng'akeng'a; múnahosha nawaYujeya nami, Kunukuya himukutwesha kushika kwoku; jimu nukuhosha nawa nanenu.
\v 34 Tiyenu, nukuyilezha nshimbi yayiha nami, Mukeng'ang'ani. Chinayikeng'ami, ninenu nawa keng'ang'anenu. 
\v 35 Neyi mukukeng'ang'ana, jihu hakayilukilawu antu ezhima nawu muji atumbanzhi twami.
\v 36 Shimona Petulu hakumwihula ninji, Mwanta, wukuya kujihi? Yesu hakwakula ninji, Kunukuyami hiwukutwesha kunlonjela katatakaku, ilang'a wamba kanlonjela. 
\v 37 Petulu hakumwila ninji, Mwanta, nukukang'enyaji kukulonjela katataka? Hela kufwa hamuzhimba weyeyi nukufwa tuhu. 
\v 38 Yesu hakwakula ninji, Wukufwila hamuzhimba wamami, tahinji? Chalala chalala, nukukulezha nami, henohu ikombu kanja etiyiluku, eyi wakajikala mapampa kasatu neyi, Hinamwiluka Yesuku.
\cl Kapetulu 13
\c 14
\v 1 Bayi mwakama munyichima yenuku. Mwamukuhwelelang'a Nzambi, nkuhwelelenu ninami nawa. 
\v 2 Mwitala jaTata yami mwakushakama mwekala mwamuvulu; neyi himwajing'i chochochuku naji kuyilezha. Nukuya nakuyilong'eshela mwakushakama. 
\v 3 Chineli nami nukuya nakuyilong'eshela mwakushakama, Ami aweni nakenza cheng'i nakuyitambula; kulonja kunakekalami, jiku mwakekala ninenu nawa.
\v 4 Kunukuyami, nzhila mwayiluka jehi. 
\v 5 Tomasi hakumwila ninji, Mwanta, hitweluka kuwukuyaku; inji nzhila tukuyiluka ng'ahi? 
\v 6 Yesu hakumwila ninji, Ami yami nzhila, niwalala, niwumi. Kwosi muntu niwumu wukwinza kuji Tata ching'a hajami. 
\v 7 Neyi mwang'ilukili, mutenowu mwaji kwiluka niTata yami nawa; kufumisha kulelu munamwiluki, munamumoni jehi.
\v 8 Fwilipu hakumwila ninji, Mwanta, tulezhi Tata; jimu tunakeng'i hohu. 
\v 9 Yesu hakumwila ninji, Eyi Fwilipu, múnashakami nenu mwezhimimu, wubuli kung'iluka? Muntu nanmonami namoni Tata. Wuneliliji neyi, Tulezhi Tata?
\v 10 Chinekalami muji Tata, niTata mujami, eyi kukuhwelelamu nehi? Awa mazu nayilezhang'a, himazu akumuchima wamami awenuku, Tata washakama mujami jiyi wuji nakukalakala nyijimu yinji. 
\v 11 Nkuhwelelenu nenu nekala muji Tata, niTata wekala mujami; hela neyi omu nehi, nkuhwelelenu kwakunyijimu yayeni.
\v 12 Chalala chalala, nukuyilezha nami, muntu wukunkuhwelela, nyijimu yinukukong'a niyena wakayikong'a; wakakong'a niyakubajika iyi, nanichi chinukuya kuji Tata. 
\v 13 Chonsu chimukulomba mwizhina jami nukuchila, kulonja Tata amulemesheli muji Mwana. 
\v 14 Neyi mukulomba chuma mwizhina jami nukuchila.
\v 15 Neyi mwankeng'a, mukuhembang'a munayilezhang'a. 
\v 16 Ami nakamulomba Tata, wakayinka Nkwashi mukwawu akekali nanenu nyaka yezhima. 
\v 17 Yowu Spilitu wawalala, abulang'a kutwesha kutambulawu kuji antu ampata yamunu mwishina; mulong'a abulang'a kumumona, hela kumwiluka hiyamwilukaku; ilang'a enu mwamwiluka mulong'a washakama nanenu, wakekala mujenu.
\v 18 Hinakayishiya neyi anshonaku; nakenza kujenu. 
\v 19 Kunashali kampinzhi kantesha hohu, antu ampata yamunu mwishina hiyakanmona nawa cheng'uku; ilang'a enu mwakanmona; chinahanjang'ami, jichi chimwakahanjang'a ninenu. 
\v 20 Ifuku oju mwakeluka nenu ami nekala muji Tata yami, ninenu mwekala mujami, ninami mujenu.
\v 21 Muntu wukweti mazu inayilezhang'a nakuyihemba, jiyi wankeng'a; ninowu wankeng'a akumukeng'a kuji Tata yami, ninami nukumukeng'a, nukujimwekeshang'a kuji yena. 
\v 22 Yuja wacheng'i, hiIsakalotuku, hakumwihula ninji, Eyi Mwanta, ichi chiwukujimwekesha kujetu, wubuli kujimwekesha kuji antu ampata yamunu mwishina, chikufuma hanka?
\v 23 Yesu hakumwakula ninji, Muntu wankeng'a wukuhemba mazu ami; Tata yami wukumukeng'a, ninetu tukwinza kuji yena tukushakama ninji. 
\v 24 Muntu wabula kunkeng'a hahembang'a mazu amuku; nimazu awa imukutiya hiyamuku, aTata wantemesheli.
\v 25 Nasambilang'ahu jehi kuyilezha mazu awa hohanu hinichiji kushakama nanenu. 
\v 26 Ilang'a Nkwashi, jiyi Spilitu Wazhila, akatemeshawu kuji Tata mwizhina jami, jiyi wakayitang'isha yuma yezhima, wakayanukisha yinayilezhi yezhima. 
\v 27 Kuwunja nayishiyili; kuwunja kunawunjang'ami nayinki. Hinayinki neyi chenkang'awu antu ampata yamunu mwishinaku. Bayi mwakama munyichima yenuku, bayi mutiya hela womaku.
\v 28 Munatiyi chinayili nami nukuya kwacheng'i, nakenza kujenu. Neyi mwankeng'a, mutenowu munazang'alali nanichi chinukuya kuji Tata, mulong'a Tata wambajikami. 
\v 29 Nayilezhang'ahu jehi hohanu hichichiji kanja chinzi, kulonja chichakenza mwakakuhweleli.
\v 30 Hinukuhosha cheng'i nanenu mazu amavuluku; mulong'a mwanta wayuulang'a mpata yamunu mwishina hakwinza; niyena hakweti chuma mujamuku. 
\v 31 Ami nelang'a mwanlezheliyi Tata, kulonja antu ampata yamunu mwishina akeluki nawu nakeng'a Tata. Nyamukenu tuyenu.
\cl kapetulu 14
\c 15
\v 1 Ami yami muvinyu walala, Tata yami jiyi njimi. 
\v 2 Nyitayi yezhima yamujami yabulang'a kusong'a nyikabu, wayikunkulang'aku; niyezhima yasong'ang'a nyikabu wayitookeshang'a, kulonja yisong'i nyikabu yayivulu.
\v 3 Enu munatooki jehi namazu inahoshi nanenu. 
\v 4 Shakamenu mujami, ninami nishakami mujenu. Chakang'anyang'a mutayi kusong'a nyikabu inkawawu ching'a wushakama mumuvinyu, chochimu ninenu nawa mukukang'anya ching'a mushakama mujami.
\v 5 Ami yami muvinyu, enu munyitayi; muntu washakamang'a mujami ninami muji yena, jiyi wasong'ang'a nyikabu yaswezha kuvula; mulong'a chakaji ami himukutwesha kwila hela chuma nichimuku. 
\v 6 Neyi muntu nabuli kushakama mujami, akumunata neyi mutayi, wukuuma; akuyikung'ula nakuyinatila mukesi, yikusukuma. 
\v 7 Neyi mukushakama mujami, nimazu ami ashakama mujenu, mukulomba chonsu chimukukeng'a, akuyililachu.
\v 8 Chuma chakumulemesha nachu Tata yami, chochakusong'a nyikabu yayivulu; himukwikala atumbanzhi twami. 
\v 9 Mwanankeng'uwu kuji Tata, jimu nawa munayikeng'enu; shakamenu mukukeng'a kwami.
\v 10 Neyi mukuhembang'a munayilezhang'a mukushakama mukukeng'a kwami; neyi chinahembang'ami mwanlezhang'awu kuji Tata yami, nashakamang'a mukukeng'a kwinji. 
\v 11 Chinayilezhi yumiyi nalonji muzang'alu wami wikali mujenu, nimuzang'alu wenu wuwanini.
\v 12 Nayilezhi nami mukeng'ang'ani, neyi chinayikeng'i jehi ami. 
\v 13 Hikuji kukeng'a kwabajika kwenikuku, kwakutulayi muntu wumi winji hanyizhimba yawamabwambu zhinji.
\v 14 Neyi mukwila munukuyilezha mukwikala amabwambu zhami. 
\v 15 Hinukuyitena nawa cheng'i nami muyanjung'uku; mulong'a njung'u helukang'a mwelang'ayi nkaka yinjuku. Ilang'a nayiteni jehi nami muji amabwambu, mulong'a nayilezhi jehi yuma yezhima yinatiyili kuji Tata yami.
\v 16 Hiyenu mwantonjeli amuku, ami yami nayitonjelenu, nayikunzhiki kumujimu wakuya nakusong'a nyikabu, ninyikabu yenu yakashakami yayiwenyi, kulonja ayinki chonsu chimukulomba Tata mwizhina jami. 
\v 17 Nukuyilezha mwenimu kulonja mukeng'ang'ani.
\v 18 Neyi akuyihela kuji antu ampata yamunu mwishina, ilukenu nenu asambila jehi kunhelami, enu achiji kanja ayiheli. 
\v 19 Neyi enu mwajing'i ampata yamunu mwishina, akwampata yamunu mwishina aji kukeng'a antu awu. Enu himuji ampata yamunu mwishinaku, ilang'a ami nayitonjeli mukachi kawantu ampata yamunu mwishina; jihu hanafumi kuyihela kuji antu ampata yamunu mwishina.
\v 20 Anukenu mazu inayilezha nami, Njung'u habajikang'a nkaka yinjuku. Chanankabishuwu ami, ninenu nawa akayikabisha. Neyi ahembeli mazu ami, akahemba mazu enu nawa. 
\v 21 Ilang'a yuma yezhimiyi akayilila hansang'u yezhina jami, mulong'a anabuli kwiluka yena wantemesheli. 
\v 22 Neyi nabulili kwinza nakuhosha nawu, hiyaji kwikala nanshijuku. Hakwilichi hiyakweti mwakuleyela nanshiji yawuku.
\v 23 Muntu wukunhelami, naheli niTata yami nawa. 
\v 24 Neyi nabulili kwila mukachi kawu nyijimu yabulili kukong'ahu jehi muntu wacheng'i, hiyaji kwikala nanshijuku. Hakwilichi anayimoni nikunhelami niTata yami nawa. 
\v 25 Chumichi chinalonji kulumbulula mazu asonekeluwu munshimbi yawu eliluwu nawu, Ananheli chakaji mulong'a.
\v 26 Ilang'a chakenzayi Nkwashi nákayitemeshela wakuji Tata, yowu Spilitu wawalala, wakufuma kuji Tata, jiyi wakela chinsahu chami. 
\v 27 Ninenu nawa mwakela ayinsahu nanichi chimunekali nanami kufumisha kutachi.
\cl Kapetulu 15
\c 16
\v 1 Chinayilezhi yumiyi nalonji akabuli kuyijimbwisha. 
\v 2 Akayihang'a mumashikola; eng'a, mpinzhi yakenza yakela muntu wákayizhaha, wakatong'ozhoka ninji wuji nakukalakela Nzambi mujimu.
\v 3 Akela yumiyi nanochu chabula kwilukawu Tata hela ami. 
\v 4 Nayilezhi yumiyi kulonja neyi mpinzhi yawu yinenzi mwakaanukang'a nenu nayilezhelumu jehi. Hatachi hinayilezhelang'a yumiyuku, mulong'a najing'i nenu.
\v 5 Katataka hinukuya kuji yena wantemesheli. Kwosi mwinenu wumu wukung'ihula ninji, Wukuya kujihuku? 
\v 6 Chinayilezhi mazu awa, munyichima yenu muji kwakuneng'a hohu. 
\v 7 Hela chochu, nukuyilezha mwalala nami, chinukufumahu chikuyiwahilenu; neyi nukubula kufumahu, Nkwashi hakwinza kujenuku; ilang'a neyi nukuya, nakamutemesha enzi kujenu.
\v 8 Niyena chakenzayi, wakakonkolola antu ampata yamunu mwishina nansang'u yanshiji, nansang'u yakulong'a, ninansang'u yakusompesha. 
\v 9 Wakayikonkolola hansang'u yanshiji nanichi chabulang'awu kunkuhwelela; 
\v 10 hansang'u yakulong'a nanichi chinukuya kuji Tata, himwakanmona cheng'uku; 
\v 11 hansang'u yakusompesha nanichi chaneliyi mwanta wampata yamunu mwishina anamusompeshi jehi.
\v 12 Nichiji nayuma yayivulu yakuyilezha, ilang'a katataka himukuyitweshaku. 
\v 13 Ilang'a chakenzayi Spilitu wawalala, wakayilombola muwalala wezhima. Hakahoshang'a yakumuchima winji yomwenuku, wakahoshang'a mwatiyang'ayi mwezhima, wakashimunang'ahu jehi yuma yakenza. 
\v 14 Yena wakanlemeshami, wakatambula yuma yamami, wakayishimwinamu enu.
\v 15 Yuma yaTata yezhima yamami; jichi chineli nami wakatambula yuma yamami, wakayishimwinamu enu. 
\v 16 Mukuhita kampinzhi kanti himukunmonaku; mwakahita kampinzhi kakwawu kanti mwakanmona chalumbuluka.
\v 17 jichi atumbanzhi twinji amu hiyakujihula nawu, Chanatulezhiyi ninji, Mukuhita kampinzhi kanti himukunmonaku, mwakahita kampinzhi kakwawu kanti mwakanmona chalumbuluka; cheng'i ninji, Mulong'a nukuya kuji Tata; chaya mujihi? 
\v 18 jichi hiyakujihula nawu, Chanatulezhiyi ninji, Mukuhita kampinzhi kanti; chaya mujihi? Etu hituneluki mwanatulezhiyuku.
\v 19 Yesu neluki jehi chakukeng'a kumwihulawu; hakuyila ninji, Muji nakujihuzhola nsang'u yamazu inahoshi nami mukuhita kampinzhi kanti himukunmonaku, mwakahita kampinzhi kakwawu kanti mwakanmona chalumbuluka; tahinji? 
\v 20 Chalala chalala, nukuyilezha nami, mukujila, mukululuta, hakwila antu ampata yamunu mwishina akuzang'alala. Enu mukuneng'a, ilang'a kuneng'a kwenu kwakabalumuka muzang'alu. 
\v 21 Mumbanja waneng'ang'a hafunyishang'ayi, mulong'a mpinzhi yinji yinamuwani jehi; hakwila neyi navwali jehi mwaninji, hakwanuka nawa cheng'i ihung'uku, namuzang'alu wamuntu navwaliki mumpata yamunu mwishina.
\v 22 jichi enu muji nakuneng'a katataka, ilang'a nakayimona cheng'i, mwakazang'alala munyichima yenu, nimuzang'alu wenu kwosi wakayitambulawuku. 
\v 23 jena ifuku oju himwakang'ihula cheng'i chumaku. Chalala chalala, nukuyilezha nami, neyi haji chuma chimwakamulomba Tata, wakayinkachu mwizhina jami. 
\v 24 Kanja mulombang'ahu jehi chuma mwizhina jamuku. Lombenu mutambuli, kulonja muzang'alu wenu wuwanini.
\v 25 Nahoshi nenu mwenimu nayishimu, ilang'a mpinzhi yakenza hinakahosha nenu nayishimuku, nakayilezha zhaTata chalumbuluka
\v 26 jena ifuku oju mwakalomba mwizhina jami; hinukuyila nami yami nakayilombela kuji Tataku, 
\v 27 mulong'a yomweni Tata wayikeng'a nanichi chimunankeng'ami, nanichi chimunakuhweleli nenu ami nafumini kuji Tata. 
\v 28 Nafumini kuji Tata, nenzi mumpata yamunu mwishina; cheng'i nawa nukufuma mumpata yamunu mwishina, nukuya kuji Tata.
\v 29 Atumbanzhi twinji hiyakwila nawu, Ichi jinu hiwukuhosha chalumbuluka, hiwuji nakuhosha nayishimuku. 
\v 30 Ichi jinu tuneluki jehi netu eyi weluka yuma yezhima, hichikweti kukwihula chuma kuji muntuku. jichi tunakuhweleli netu wafumini kuji Nzambi. 
\v 31 Yesu hakuyakula ninji, Ichi jinu munakuhweleli, tahinji?
\v 32 Talenu, mpinzhi yikwinza, eng'a yinenzi jehi, yakuyipalang'eshawu wezhima wenu, muntu nakwinji, muntu nakwinji, mukunshiya kankawami; ilang'a hiniji kankawamuku, niji naTata. 
\v 33 Chinahoshi nenu mwenimu, nalonji nami mumoni kuwunja mujami. Mukumona lukaji mumpata yamunu mwishina, ilang'a tiyenu kuwaha, ami nemiki mpata yamunu mwishina mushinju.
\cl Kapetulu 16
\c 17
\v 1 Yesu chanahoshiyi mwenimu, hakufumbula mesu kwiwulu, hakwila ninji, Tata, mpinzhi yinashiki jehi. Lemeshaku Mwaneyi, kulonja Mwana akulemesheyi. 
\v 2 Chiwunamwinki wanta haji antu ezhima, kulonja ana ezhima wunamwinki ayinki wumi wahayanyaka.
\v 3 Wumi wahayanyaka woweniwu, wakukwiluka eyi Nzambi walala wumu hohu, niYesu Klistu wátemesheli. 
\v 4 Ami nakulemeshi hamaseki, namanishi jehi mujimu wanyinkeli kwila. 
\v 5 Ichi jinu, eyi Tata, anlemesheli kumu naneyi aweni nalubanzhi lwakulema lunajing'i nalu hajing'i mpata yamunu mwishina yichiji kanja.
\v 6 Namwekeshi izhina jeyi kuji antu wanyinkeli mukachi kawakwampata yamunu mwishina; ajing'i eyeyi, yeyi wanyinkeluwu, niwena anahembi izu jeyi. 
\v 7 Ichi jinu aneluki jehi nawu yuma yezhima yiwunanyinki yinafumi kujeyi; 
\v 8 mulong'a mazu wanyinkeli ami nayinki wena; niwena anayitambuli; aneluki chalala nawu ami nafumini kujeyi, anakuhweleli nawu yeyi wantemesheli.
\v 9 Ami nukuyilombelela wena; hinukulombelela akwampata yamunu mwishinaku, ching'a wowu antu wunanyinki, mulong'a wena hiyantu eyi. 
\v 10 Yuma yamami yezhima yeyeyi, niyeyi jiyi yamami; ninami hinukulemena muji wena. 
\v 11 Hinukwikala nawa cheng'i mumpata yamunu mwishinaku, ilang'a awa aji mumpata yamunu mwishina; ami hinukwinza kujeyi. Eyi Tata Wazhila, yihembi mwizhina jeyi awa wunanyinki, kulonja ekali wumu neyi chitwekaletu.
\v 12 Chinajing'i nawu, nayihembeli awa wunanyinki mwizhina jeyi. Nayihembi; kwosi niwumu nakisikuku, ching'a yowu mukwakunong'a, kulonja mukanja wazhila wulumbuluki. 
\v 13 Ichi jinu hinukwinza kujeyi. Hinukuhosha mwenimu hinichiji mumpata yamunu mwishina, kulonja muzang'alu wami wuwanini muji wena. 
\v 14 Ami nayinki izu jeyi; akwampata yamunu mwishina anayiheli nanichi chanabuluwu kwikala ampata yamunu mwishina, neyi chineli ami nawa hiniji wampata yamunu mwishinaku.
\v 15 Hinalombi nami wuyifumishi mumpata yamunu mwishinaku, ilang'a nami wuyihembi kuji wátama. 
\v 16 Wena hiyaji nawa ampata yamunu mwishinaku, neyi chineli ninami hiniji wampata yamunu mwishinaku. 
\v 17 Yizhiliki nawalala. Izu jeyi jiwu walala.
\v 18 Chiwantemeshelami mumpata yamunu mwishina, jichi chinayitemeshi niwena mumpata yamunu mwishina. 
\v 19 Ami hinukujizhilikila wena, kulonja awenawu akekali azhila nawalala.
\v 20 Hinukukumina jakuyilombelela wena hohuku; ilang'a nukulombelela niwena akunkuhwelela namazu awu; 
\v 21 kulonja wezhima wawu akekali wumu, neyi chiwekala eyi Tata mujami ninami mujeyi; kulonja niwena akekali mujetu, kulonja akwampata yamunu mwishina akakuhweleli nawu yeyi wantemesheli.
\v 22 Nilubanji lwakulema luwunanyinki nayinki wena, kulonja akekali wumu neyi chitwekaletu wumu. 
\v 23 Ami muji wena nineyi mujami, kulonja chakwikalawu wumu hohu eli alala chikupu, kulonja akwampata yamunu mwishina akeluki nawu yeyi wantemesheli, akeluki nawu wayikeng'eli neyi chiwankeng'elami.
\v 24 Tata, nakeng'i nami antu wunanyinki akekali chimu nanami kunakekalami, kulonja akabanzhilang'a lubanzhi lwakulema kwami luwunanyinki, nanochu chiwankeng'eli helili chikuku champata yamunu mwishina chichiji kanja.
\v 25 Eyi Tata walong'a, antu ampata yamunu mwishina hiyakwilukiluku, ilang'a ami nakwilukili; ninawa aneluki nawu yeyi wantemesheli. 
\v 26 Nayilumbulwili izhina jeyi kulonja ajiluki, nakayilumbulwilang'aju nawa kulonja akajiluki; kulonja kukeng'a kuwankeng'eli nachu kwakekali muji wena ninami nakekali muji wena.
\cl Kapetulu 17
\c 18
\v 1 Chanahoshiyi mazu awa, Yesu hakwijika nawatumbanzhi twinji, hakuya kwishinaji jakalong'a Kijiloni kwájing'i itempa, hakwing'ilamu yomweni nawatumbanzhi twinji. 
\v 2 Ilang'a iwu Yujasi wámufukezheli, welukili kwenoku, mulong'a Yesu wayilang'aku kakavulu nawatumbanzhi twinji. 
\v 3 Yujasi chanatambuliyi chenju chamashijika nianhembi kuji akulumpi zhawatuplistu nikuji aFwalisewu, hakuya kwenoku namanong'u niyimunyi niyitwa.
\v 4 jichi Yesu weluka jehi yuma yezhima yikukeng'a kumushikena, hakuyikinkilila. Hakuyihula ninji, Mukukeng'anyi? 
\v 5 Hiyakumwakula nawu, Yesu wakuNazaleta. Yesu hakuyila ninji, Ami Yami. NiYujasi wámufukezheli, nemani chimu nawu.
\v 6 Ochu chayililiyi ninji, Ami Yami; hiyakufunta mankinkanyima, ajimbuka niheseki. 
\v 7 Hakuyihula cheng'i ninji, Mukukeng'anyi? Nawu, Yesu wakuNazaleta.
\v 8 Yesu hakuyakula ninji, Nayilezhi jehi nami, Ami Yami; jichi neyi yami muji nakukeng'a, yilekenu awa ajiyili kwawu; 
\v 9 kulonja izu jahoshayi jehi jilumbuluki, jeliliyi ninji, Awa wanyinkeli hinazhimbeshuhu hela wumuku.
\v 10 jichi Shimona Petulu wajing'i nampoku yakabali, hakuyihola hakutapa njung'u yakaplistu muneni, kutapa kwakumuketula itu jinji jachijiilu. Izhina janowu njung'u Malikusa. 
\v 11 jichi Yesu hakumwila Petulu ninji, Somekaku mpoku yeyi muchinjalu chayu; lupasa lwananyinkiyi Tata nibuli kulwinwa?
\v 12 Ochu chenju, nimukulumpi wawanhembi, nianhembi awaYujeya, hiyakumukwata Yesu, hiyakumukasa. 
\v 13 Asambilili kumutwala kuji Anasi, mulong'a jiyi mukuwaKayafwasi wajing'i kaplistu muneni hamwakowu. 
\v 14 Yena Kayafwasi jiyi walezheli aYujeya maana akwila ninji, Chinawahi muntu wumu afwili awa antu.
\v 15 Shimona Petulu hakumulonjela Yesu, nikambanzhi mukwawu nawa. Owu kambanzhi mukwawu amwiluka jehi kuji kaplistu muneni, hakwing'ila naYesu muchipang'u chakaplistu muneni. 
\v 16 Ilang'a Petulu hakwimana hanzi kuchisu. Owu kambanzhi mukwawu elukawu kuji kaplistu muneni, hakwijika, hakuhosha namumbanja wahembelang'a kuchisu, hakumwing'izha Petulu.
\v 17 jichi chang'ajima chamumbanja wahembelang'a kuchisu, hakumwihula Petulu ninji, Nineyi nawa wukambanzhi kaniwu muntu, tahinji? Yena hakwila ninji, Nehi, hiyamuku. 
\v 18 Henohu anjung'u nawanhembi ajing'i nakwimana kwenoku, abutula jehi kesi kamakala. Ajing'i nakwota kesi namashika ajing'uku, niPetulu nawa hakwimana nawu nakwota kesi.
\v 19 jichi kaplistu muneni hakumwihuzhola Yesu nsang'u yawatumbanzhi twinji, nintang'ishilu yinji. 
\v 20 Yesu hakumwakula ninji, Ami nahosheli hatooka kumesu awantu ezhima. Natang'ishilang'a mafuku ezhima mumashikola nimuTembeli mwapompelang'a aYujeya ezhima. Hinahoshuhu jehi chuma hambajuku. 
\v 21 Wukung'ihuzholelaji? Yihuli antu ajing'i nakuntiya chinahoshelang'a. Wena eluka chinahosheli.
\v 22 Chanahoshiyi mwenimu, nhembi wemenuku hakumweta Yesu mbang'ala, ninji, Kaplistu muneni wumwakuli chenochu? 
\v 23 Yesu hakumwakula ninji, Neyi nahoshi chatama, shimunaku chinatamishi, ilang'a neyi chachiwahi wunang'eteliji? 
\v 24 Anasi hakumutemesha kuji kaplistu muneni Kayafwasi chochamukasawu.
\v 25 Henohu Shimona Petulu sang'a emenayi nakwota kesi. jichi hiyakumwihula nawu, Nineyi nawa wukambanzhi kinji? Yena hakujikala ninji, Nehi, hiyamuku. 
\v 26 Kuchinka kambanzhi wumu wakaplistu muneni, ntang'a yanowu muntu aketulawu itu kuji Petulu, ninji, Ami hinakumona chimu ninji mwitempaku? 
\v 27 jichi Petulu hakujikala cheng'i; ikombu etiyila nihohenohu.
\v 28 jichi hiyakumufumisha Yesu kuji Kayafwasi kwajing'iyi, hiyakumwing'izha mwitala jakusompela. Henohu kunachi jehi. Ilang'a awenawu kwing'ila mwitala jakusompela nehi, akenja kajizhilola, kulonja atweshi kujya Chipanjakenu. 
\v 29 jichi Pilatu hakwijika hanzi haji wena ninji, Iwu muntu munamuholokeli namulong'anyi? 
\v 30 Hiyakumwakula nawu, Neyi yeniwu muntu hajing'i mukwakutamishaku, twaji kumuleta kujeyi?
\v 31 Pilatu hakuyila ninji, Mutambulenu mumusompeshi enu aweni mwaya nshimbi yenu. AYujeya hiyakumwila nawu, Etu kuzhaha muntu chinzhila; 
\v 32 kulonja mazu ahosheliyi Yesu, ashimwiniyi mwakafwilayi alumbuluki.
\v 33 jichi Pilatu hakufunta cheng'i mwitala jakusompela, hakumutambika Yesu, hakumwila ninji, Eyi komana wuMwanta wawaYujeya? 
\v 34 Yesu hakwakula ninji, Wunahoshi mwenimu eyi aweni, tahinji anakulezhumu kuji antu acheng'i? 
\v 35 Pilatu hakwakula ninji, Ami nikaYujeya, tahinji? Munza weyeyi aweni niakulumpi zhawatuplistu, jiwu anakuleti kujami. Wuneliji?
\v 36 Yesu hakwakula ninji, Wanta wami hiwampata yamunu mwishinaku; neyi wanta wami wajing'i wampata yamunu mwishina, ambung'ami aji kulwa, kulonja abuli kunlubula kuji aYujeya; wanta wami hiwamunuku. 
\v 37 jichi Pilatu hakumwila ninji, Eyi komana wumwanta? Yesu hakumwakula ninji, Wunahoshi eyi aweni neyi nimwanta; jichi chinavwalikilili, jichi chinenzhilili mumpata yamunu mwishina, kulonja nakeli chinsahu chawalala. Akwawalala ezhima atiyang'a izu jami.
\v 38 Pilatu hakumwihula ninji, Walala hichumanyi? Chanahoshiyi mwenimu hakwijika cheng'i haji aYujeya, hakuyila ninji, Ami kwami hinamumoni nachitelaku. 
\v 39 Ilang'a mukweti chaaku chakwila ching'a niyumbiluku muntu wumu haChipanjakenu. jichi munakeng'i niyumbiluku Mwanta wawaYujeya, tahinji? 
\v 40 jichi hiyakuvwakuka nakubijika cheng'i nang'ovu nawu, Bayi yeniwuku, ching'a Balaba. Yena Balaba wajing'i kaponju.
\cl Kapetulu 18
\c 19
\v 1 Pilatu hakumukwata Yesu, hakumuvupola nachikoti. 
\v 2 Mashijika hiyakuyinja chibaaba chanying'a, hiyakumuvwikachu kumutu, amuvwika niihina jawusombu. 
\v 3 Hiyakuya kuji yena, hiyakumwila nawu, Eyi Mwanta wawaYujeya, kalombu! Hiyakumweta namakasawu.
\v 4 Pilatu hakwijika cheng'i, hakuyila ninji, Talenu, hinukuyiijishilayi kulonja mwiluki nenu ami hinamumoni nachitelaku. 
\v 5 jichi Yesu hakwijika navwali chibaaba chanying'a ninoju ihina jawusombu. Pilatu hakuyila ninji, Talenu iwu muntu! 
\v 6 jichi akulumpi zhawatuplistu nianhembi chanamumonuwu, hiyakubijika nawu, Mupopelenu hakulusu, mupopelenu! Pilatu hakuyila ninji, Mutambulenu enu aweni, mumupopeli hakulusu; ami kwami hinamumoni nachitelaku.
\v 7 AYujeya hiyakumwakula nawu, Etu tukweti nshimbi, nshimbi oyu yelang'a nawu nateli kufwa, mulong'a wajiteneni ninji, niMwana kaNzambi. 
\v 8 jichi Pilatu chanatiyiyi mazu awa, yotiya niwoma waswezha. 
\v 9 Hakwing'ila mwitala jakusompela, hakumwihula Yesu ninji, Eyi wafuma kujihi? Yesu kumwakula nehi.
\v 10 jichi Pilatu hakumwila ninji, Eyi kuhosha nanami nehi? Eyi kwiluka neyi ami nikweti wanta wakukuumbaku, nikweti niwanta wakukupopela hakulusu, nehi? 
\v 11 Yesu hakumwakula ninji, Neyi abula kukwinka wanta wakufuma mwiwulu, mutenowu wunakang'anyi kung'ila chuma. jichi iwu nanlubuli kujeyi jiyi wukweti mulong'a wakubajika.
\v 12 Henohu Pilatu hakukeng'a ninji amuumbuku. Ilang'a aYujeya hiyakubijika nawu, Neyi wukumuumbaku yeniwu, hiwukwikala ibwambu jaKesaluku; muntu wajitenang'a ninji nimwanta, halemeshang'a Kesaluku. 
\v 13 jichi Pilatu chanatiyiyi mazu awa, hakumwijisha Yesu, hakushakama hetanja jakusompela kwatenang'awu nawu, Kuchisesa chamalola; muHebelu nawu, KuGabata.
\v 14 jenoju jajing'i ifuku jakulong'eshela ifuku jalema jaChipanjakenu; hajing'i neyi kwizhi mpinzhi yamuchitanu nayimu (12:00 hls). Hakuyila aYujeya ninji, Talenu Mwanta wenu! 
\v 15 Wena hiyakubijika nawu, Waaji! Waaji! Mupopelenu hakulusu! Pilatu hakuyila ninji, Nipopeli Mwanta wenu hakulusu? Akulumpi zhawatuplistu hiyakumwakula nawu, Mwanta wetu Kesali hohu; hitukweti mwanta wacheng'uku. 
\v 16 jichi hakuyinkayu wena kulonja amupopeli hakulusu.
\v 17 jichi hiyakumukwata Yesu, hiyakumutwala. Yena hakwijika, iku najisenjeli kulusu yinji, hakuya kwatenang'awu nawu, Kuchang'u; muHebelu nawu, KuGologota. 
\v 18 Hiyakumupopela hakulusu kwenoku, hamu nawamakwawu ayeji, wumu hambaji, wumu hambaji, Yesu mukachi.
\v 19 Pilatu hakusoneka ninsang'u nawa, hakuyisha hakulusu. Asonekeluhu nawu, YESU WAKUNAZAlETA, MWANTA WAWAYUjEYA. 
\v 20 jichi nsang'u iyi ayitang'ili kuji aYujeya amavulu; mulong'a oku kwamupopeleluwu Yesu hakulusu kwajing'i kwakwihi nang'anja; ayisonekeli mwijimi jaHebelu, nimwijimi jaLatini, nimwijimi jaGliki.
\v 21 jichi akulumpi zhawatuplistu niaYujeya hiyakumwila Pilatu nawu, Bayi wusoneka neyi, Mwanta wawaYujeyaku; ching'a neyi, Yena wajiteneni ninji, Ami niMwanta wawaYujeya. 
\v 22 Pilatu hakwakula ninji, Mwomu munasoneki mwomu.
\v 23 Mashijika chanamupopeluwu Yesu hakulusu, hiyakunona yuma yinji yakuvwala, hiyakwambula muwana, mashijika ezhima hiyakuwanina iwu nachibalu chinji, iwu nachibalu chinji. Ilang'a mupila winji wajing'i wakutung'a kufumisha kwiwulu, wezhima wakaji muchiminu. 
\v 24 jichi hiyakujila wumu namukwawu nawu, Bayi tuwutabulaku, tujitonjeli nachinzhikizhilu chakusakula nachu, tumoni muntu wukuwutambula; kulonja nyikanja yazhila yilumbuluki, yasonekeluwu nawu, Yuma yami yakuvwala anajanzhang'eni mukachi kawu, Mupila wami hiyakusakula nachinzhikizhilu chakusakula nachu. jihu hafumini mashijika kwila yumiyi.
\v 25 Kwakwihi nakulusu yaYesu kwemeni mama yinji namanakwamama yinji wamumbanja, Maliya ing'ojaKilopasi naMaliya Manjaleni. 
\v 26 jichi Yesu chanamoniyi mama yinji nikambanzhi kinji ákeng'eliyi anemani hamu kwakwihi, hakumwila mama yinji ninji, Eyi mumbanja, talaku mwaneyi owu. 
\v 27 Hakumwila owu kambanzhi kinji ninji, Talaku mama yeyi owu. Kufumisha kumpinzhi oyu, owu kambanzhi hakumutwala kwiinji.
\v 28 Kulonjela henohu, Yesu chanelukiyi ninji yuma yezhima yinamani jehi, hakwila ninji, Natiyi mpwila; kulonja nyikanja yazhila yilumbuluki. 
\v 29 Kwenoku kwajing'i nsaba yakutenteka, yenzala navinyu yabatuka; hiyakunona sponzhi yenzala navinyoyu yabatuka, hiyakuyisha kwiteti hiyakumushayi kukanwa. 
\v 30 jichi Yesu chanatambuliyi oyu vinyu yabatuka, hakwila ninji, Chinamani. Yonong'eka nimutu winji, yotula niwumi winji.
\v 31 Chijajing'i ifuku jakulong'esha Chipanjakenu, aYujeya hiyakeng'eli nyizhimba yishali hamakulusu haSabatoyuku, mulong'a yenoyu Sabata yajing'i yalema, hiyakumulomba Pilatu nawu ayitezhi kukotola nyenju yawu, ayifumishuku. 
\v 32 jichi mashijika hiyakwinza, hiyakukotola nyenju yanowu wakusambila, niyamukwawu apopeleluwu hamakulusu hamu ninji. 
\v 33 Ilang'a chanashikuwu haji Yesu, kumumona nafwi jehi, hiyamukotweli nyenjuku;
\v 34 ilang'a ishijika wumu hakumupwika iyong'a kukabavu, henohu hikukwijika nimashi nimenzhi. 
\v 35 Owu wamweni yumiyi nekali chinsahu, niwunsahu winji walala, yena neluki ninji nahoshi mwalala, kulonja ninenu nawa mukuhweleli.
\v 36 Yumiyi ayilili kulonja nyikanja yazhila yilumbuluki, yeliluwu nawu, Hiyakakotola hoku ifwaha jinji nijimuku. 
\v 37 Nicheng'i mukanja wazhila wukwawu nawu, Akatala haji yena alokweluwu.
\v 38 Kulonjela hayumiyi Yosefu wakuAlamateya, wajing'i kambanzhi kaYesu, ilang'a chakuzhinja nawoma wawaYujeya, hakumulomba Pilatu amwitezhi kufumisha muzhimba waYesu. Pilatu hakumwitezha. jichi hakwinza, hakufumisha muzhimba winji. 
\v 39 Hikukwinza nawa niNikojemu, owu wenzhili hatachi kuji Yesu nawufuku. Hakuleta yihemba yakubomba nimola nialowe, chesekelu chayu chashika mu 34 kg.
\v 40 Hiyakunona muzhimba waYesu, hiyakuwuzhing'azhing'a mumahina atooka hamu nanyitonju yamavumba amawahi, mwomuchaaku chazhiikang'awu nachu aYujeya. 
\v 41 Oku kwamupopeleluwu hakulusu kwajing'i itempa; omu mwitempa mwajing'i izhamu jajiha jakupokola mwilola kanja akamikang'amu jehi muntuku. 
\v 42 Ochu chajing'i izhamu kwakwihi, hiyakumukamikamu, mulong'a jajing'i Ifuku jaKulong'esha jawaYujeya
\cl Kapetulu 19
\c 20
\v 1 Hamulungu, jojifuku jatachi, Maliya Manjaleni hakuya kwizhamu habujiji kuchiji mwijima, hakumona ilola anajifumishi jehi kwizhamu. 
\v 2 Hakuya lufuchi kuji Shimona Petulu nikuji owu kambanzhi mukwawu akeng'eluwu kuji Yesu; hakuyila ninji, Anafumishi jehi Mwanta mwizhamu, etu kwiluka kwanamukamikuwu nehi.
\v 3 jichi Shimona Petulu hakwijika nayenowu kambanzhi mukwawu, hiyakuya kwizhamu. 
\v 4 Hiyakuyila hamu lufuchi; kambanzhi mukwawu hakumushiyamu Petulu, hakusambilang'ahu jehi kushika kwizhamu. 
\v 5 Hakubanjama, hakutalamu, hakumona kwamahina atooka aji heseki awa, ilang'a yena kwing'ilamu nehi.
\v 6 Shimona Petulu wajing'i nakumulonjela, ashika nikushika, eng'ila nimwizhamu. Hakumona nakushinshika kwamahina atooka aji heseki awa, 
\v 7 niihina jajing'i kumutu winji hijiji hamu nanowu mahina atookaku, ilang'a jakuvung'a hakankawaju.
\v 8 jichi owu kambanzhi mukwawu, wásambilili kushika kwizhamu, hakwing'ilamu niyena, hakumona chalumbuluka, hakukuhwelela. 
\v 9 Mulong'a henohu ajing'i kanja eluki mukanja wazhila welili nawu ching'a asang'uka muji afu. 
\v 10 Atumbanzhi hiyakufunta cheng'i kwaawu.
\v 11 Hakwila Maliya chochemanayi hanzi yezhamu nakujila. Chajing'i nakujilayi hakubanjama, hakutala mwizhamu, 
\v 12 hakumona ang'elu ayeji anavwali yitooka, anashakami wumu kunyitu mukwawu kunyenju, kwakamini muzhimba waYesu. 
\v 13 Hiyakumwihula nawu, Eyi mumbanja wuji nakujilaji? Hakuyila ninji, Mulong'a anatwali jehi Mwanta wami, ami kwiluka kwanamukamikuwu nehi.
\v 14 Chanahoshiyi ochu, hakutala munyima, hakumona Yesu nemani, kwiluka ninji jiyi Yesu nehi. 
\v 15 Yesu hakumwila ninji, Eyi mumbanja wuji nakujilaji? Wuji nakukeng'anyi? Yena hakutong'ozhoka ninji kwizhi hinjimi yetempoju. Hakumwila ninji, Eyi mwanta, neyi yeyi wunamusenji, nlezhi kuwunamukamiki, nimufumishuku
\v 16 Yesu hakumwila ninji, Maliya. Yena hakubalumuka, hakumwila muHebelu ninji, laboni; jaya mukwila nawu, Nkulung'ang'a. 
\v 17 Yesu hakumwila ninji, Bayi wunkakelaku, mulong'a nichiji kanja nikanjami kuji Tata. Yang'a kuji anakwami, wuyilezhi neyi hinukukanjama kuji Tata yami ninenu Tata yenu, kuji Nzambi yami ninenu Nzambi yenu. 
\v 18 Maliya Manjaleni hakwinza kuji atumbanzhi, hakuyilezha ninji, Namumoni Mwanta. Hakuyilezha nawa nimwanamulezhiyi.
\v 19 Hamulungu, jojifuku jojimu jatachi, chikuneli melela, anapati jehi yenzelu yamwajing'i atumbanzhi mulong'a atiyili aYujeya woma, Yesu hakwinza hakwimana mukachi; hakuyila ninji, Kuwunja kwikali nanenu. 
\v 20 Chanahoshiyi ochu hakuyilezha makasinji nikabavu kinji. jichi atumbanzhi chanamumonuwu Mwanta, atiya nikuwaha.
\v 21 Yesu hakuyila cheng'i ninji, Kuwunja kwikali nanenu; chantemesheluwu kuji Tata, ninami nawa hinukuyitemeshenu. 
\v 22 Chanahoshiyi ochu hakuyonena, hakuyila ninji, Tambulenu Spilitu Wazhila. 
\v 23 Antu mukwanakena nshiji zhawu, anayanakenizhu; antu mukulekela nshiji zhawu, anayilekelizhu.
\v 24 Ilang'a Tomasi wahekumi nayeji (12), átenang'awu nawu Mpamba, chenzhiliyi Yesu hajing'i nawuku. 
\v 25 jichi akwawu atumbanzhi hiyakumwila nawu, Tunamumoni Mwanta. Ilang'a yena hakuyila ninji, Ching'a nimona yitu yambwambu mumakasinji, niing'izha nimunu wami muyitu yambwambu, nisha nichikasa chami mukabavu kinji; mukunkulwayi hinukukuhwelelaku.
\v 26 Chimunahiti mafuku atanu nasatu, atumbanzhi twinji ajing'i cheng'i mwitala, Tomasi wajing'i hamu nawu niyena. Yesu hakwinza, kuyenzelu sang'a apatilaku; hakwimana mukachi, hakuyila ninji, Kuwunja kwikali nanenu. 
\v 27 Hakumwila Tomasi ninji, Letaku munu weyi kunu, wushinshiki makasami; ololaku chikasa cheyi, wing'izhi mukabavu kami. Bayi wikala nantajuku, kuhwelelaku.
\v 28 Tomasi hakumwakula ninji, Mwanta wami! Nzambi yami! 
\v 29 Yesu hakumwila ninji, Wunakuhweleli nanichi chiwunanmoni. Ánakuhweleli chakaji kumona anakooleki.
\v 30 Yesu welili yinzhikizhilu yikwawu yayivulu kumesu awatumbanzhi twinji, hiyanayisoneki mumukanja iwuku. 
\v 31 Ilang'a yeniyi anayisoneki kulonja mukuhweleli nenu Yesu jiyi Klistu, Mwana kaNzambi, kulonja chimukukuhwelela mumoni wumi mwizhina jinji.
\cl Kapetulu 20
\c 21
\v 1 Kulonjela hayumiyi, Yesu hakujimwekesha cheng'i kuji atumbanzhi kwizhiya jaTibelasi. Tiyenu mwajimwekesheleliyi. 
\v 2 Ajing'i hamu niShimona Petulu, niTomasi atenang'awu nawu Mpamba, niNataneli wakuKana wamung'aliliya, nianyana kaZebejewu, niatumbanzhi twinji amakwawu ayeji. 
\v 3 Shimona Petulu hakuyila ninji, Nukuya nakuta anshi. Hiyakumwila nawu, Ninetu tukuya neyi. Hiyakuya hiyakwing'ila muwatu; wena wufuku owu kukwata hela nikanti nehi.
\v 4 Hankunku yakucha, Yesu hakwimana hachikumu, ilang'a atumbanzhi kwiluka nawu jiyi Yesu nehi. 
\v 5 jichi Yesu hakuyihula ninji, Anyikenu, mukweti inshi? Hiyakumwakula nawu, Nehi. 
\v 6 Yena hakuyila ninji, Lalumwinenu kaleng'i kumbavu yawatu yakuchijiilu, mukuzhiwana. jichi hiyakulalumuna. Akang'anya nikuwukoka nawanshi kuvula.
\v 7 jichi kambanzhi owu akeng'eluwu kuji Yesu hakumwila Petulu ninji, jiyi Mwanta. Shimona Petulu chanatiyiyi nawu jiyi Mwanta, hakujikumbakesha chikowelu chinji, mulong'a wajing'i nzekesi, hakujumbila mwizhiya. 
\v 8 Ilang'a atumbanzhi amakwawu hiyakwinza mukawatu kanyanya nakukoka kaleng'i kanshi; mulong'a hiyajing'i kwakulehi nachikumuku, ajing'i neyi kwizhi nkulakazhi (100) yayintampu yanyenju. 
\v 9 Chanakanjukuwu kumpata, hiyakumona kwenoku kesi kamakala, anashuhu inshi, nimankenji.
\v 10 Yesu hakuyila ninji, Letenuhu anshi imunakwati. 
\v 11 jichi Shimona Petulu hakuyaku, hakukokela kaleng'i hachikumu, kato-o nanshi zhamaneni, nkulakazhi namakumi atanu nanshi zhisatu (153); hela zhajing'i zhazhivulu chochochu, kaleng'i kutabuka nehi.
\v 12 Yesu hakuyila ninji, Inzenu mujawuli. Atumbanzhi ezhima ajing'i nawoma wakumwihula nawu, Yeyinyi? mulong'a elukili nawu jiyi Mwanta. 
\v 13 Yesu hakwinza, hakunona mankenji, hakuyinka ninshi kumu. 
\v 14 jiju ipampa jamuchisatu jajimwekesheliyi Yesu kuji atumbanzhi, kufumisha hasang'ukiliyi muji afu.
\v 15 Chanajawuluwu, Yesu hakumwihula Shimona Petulu ninji, Eyi Shimona mwana kaYowanu, wankeng'a chakubajikawa? Yena hakumwakula ninji, Eng'a Mwanta, eyi weluka chinakukunja. Yena hakumwila ninji, jiishang'a twanami twanyikoku. 
\v 16 Hakumwihula cheng'i kamuchiyeji ninji, Eyi Shimona mwana kaYowanu, wankeng'a? Hakumwakula ninji, Eng'a Mwanta, eyi weluka chinakukunja. Hakumwila ninji, Bing'ang'a anyikoku zhami.
\v 17 Hakumwihula kamuchisatu ninji, Eyi Shimona mwana kaYowanu, wankunja? Petulu hakutiya chikela chanamwihuliyi Mwanta ipampa jamuchisatu ninji, Wankunja? Hakumwila ninji, Mwanta, eyi weluka yuma yezhima, eyi weluka chinakukunja. Yesu hakumwila ninji, jiishang'a anyikoku zhami. 
\v 18 Chalala chalala, nukukulezha nami, chiwajing'i kansi wajivwikilang'a eyi aweni, wajing'i nakuya kwonsu kuwunakeng'i kwoku. Ilang'a chiwamba kekala kashinakazhi, wamba kolola makaseyi, amba kakuvwika kuji wacheng'i, amba kakutwala kuwakabula kukeng'a.
\v 19 Chahosheliyi mwenomu, walonjeli kushimuna nachu kufwa kwamba kalemeshayi nachu Nzambi. Chanamanishiyi kuhosha mwenimu, hakumwila ninji, Nlonjelang'a.
\v 20 Petulu hakushetumuka, hakumona kambanzhi ákeng'eluwu kuji Yesu, wuji nakulonjela; yowu wákunjameneni hebwambu jinji hajiiluwu chawizha, wéhwili ninji, Mwanta, wúkukufukezha hinyi? 
\v 21 jichi Petulu chanamumoniyi, hakumwihula Yesu ninji, Mwanta, inji yeniwu niyena wukwilaji?
\v 22 Yesu hakumwila ninji, Neyi nakeng'i nami yena akashaluhu nichinakenza, hinsang'u yeyi? Eyi kumina jakunlonjelami. 
\v 23 jihu hafuma anakwawu kuhoshahosha nawu owu kambanzhi hamba kafwaku. Hakwila Yesu hamwilili ninji, Wakabula kufwaku; wamwilili ninji, Neyi nakeng'i nami yena akashaluhu nichinakenza, hinsang'u yeyi?
\v 24 jiyi iwu kambanzhi nashimuni wunsahu wayumiyi, nasoneki yumiyi; etu tweluka netu mwanashimuniyi mwalala. 
\v 25 Kuji niyuma yayivulu yikwawu yeliliyi Yesu, yenoyu nayitong'ozhoki nami neyi ayisoneka yezhima, mpata yamunu mwishina hiyaji kumona hakutenteka nyikanja yaji kusonekawuku.
\cl kapetulu 21
