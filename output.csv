"41001001 Iwu jiwu mukanda wamaking'u aYesu kilisitu, mwana kaDavidi, mwana kaAbarahama."
"41001002 Abarahama wavweli Isaka, Isaka wavweli Yakoba, Yakoba walweli yuda nianakwiji."
"41001003 Yuda  pelezi nizela nang'ojinji tamali, pelezi wavweli Hezeloni, Hezeloni wavweli Alama."
"41001004 Alama wavweli Aminadabi, Aminadabi wavweli Nashoni, Nashoni wavweli Salimoni."
"41001005 Salimoni wavweli Bowazi nang'ojinji Rahaba, Bowazi wavweli Obedi nang'ojinji Luti, Obedi wavweli Jesi."
41001006 Jesi wavweli mwanta Davidi.Davidi wavweli solomoni nanowu wajing'i ing'onda Uliya.
"41001007 Solomoni wavweli Rehobwami, Wavweli Abiya,Abiya Wavweli"
"41001008 Asa Wavweli Yehashafwati, Yehashafwati Wavweli Yeholami,Yeholami Wavweli Uziya."
"41001009 Uziya wavweli Yotami, Yotami wavweli Ahazi, Ahaz wavweli Hezekiya."
"41001010 Hezekiya wavweli Manase, Manase wavweli Amoni, Amoni wavweli Yosiya."
41001011 Yosiya wavweli Yekoniya nianakwinji  hayitweluwu kuBabiloni.
"41001012 Cheliluwu anayitwali jehi kuBabiloni, Tekoniya akvwala Seyaleteli, Seyaleteli wavweli Zelubabe."
"41001013 Zelubabe wavweli Abiyudi, Abiyudi wavweli Eliyakimi, Eliyakimi wavweli Azoli."
"41001014 Azoli wavweli Sadoki, Sadoki wavweli Akimi, Akimi wavweli Eliyudi."
"41001015 Eliyudi wavweli Eleyazali, Eleyazali wavweli Matani, Matani wavweli Yakoba."
41001016 Yakoba wavweli Yosefu mfumwa Maliya wavweli Yesu atenang'awu nawu kilisitu.
"41001017 Jichi majing'u ezhima akufumisha kuji Abalahama nakushika kuji Davidi making'u ikumi nawana, kufumisha kuji Davidi nakushika hayitweluwu ku Babiloni nakushika kuji kilisitu, making'u ikumi nawana."
"41001018 Tiyenu mwavwalikililiyi Yesu kilisitu chamwoteluwu maama yinji Maliya kuji Yosefu, henohu kanda amusokezhi, amuweni wuji nevumu jaku sipilitu wazhila."
"41001019 Ilang'a Yosefu, mfumwinji wajing'a, muntu walong'a hakeng'eli kumusawisha kumesu awantuku, hakutong'ozhoka ninji amulekeli kumbandi."
"41001020 Chajing'a nakutong'ozhokayi yumiyi, kang'elu ka mwata hakumwekana kuji yena mukulota, ninji, ''Yosefu mwana kaDavidi, bayi wutiya woma wakutambula ng'ojeyi Maliyaku, mulong'a iji ivumu janabaabiyi jaku sipilitu wazhila."
"41001021 Wakavwela mwana  weyala, wakamuntumba  izhina jinji neyi Yesu, mulong'a yena jiyi wakaamwina antu inji kunshiji zhawu.''"
"41001022 Mwezhimimu elili kulonda mwahosheliyi Mwata muji kapolofwetu mwakalumbuluki, mweliliyi ninji,"
"41001023 ''Tiyenu, muzhiki wakabaaba ivumu wakavwala mwana weyela, akamutumba izhina jinji nawu Emanuweli'' ___jaya mukwila nawu, ''Nzambi wuji nanetu.''"
"41001024 Yosefu hakunjuka mutulu hakwila mwamulezheluwu kuji kang'elu kaMwata, hakutambula ing'ojinji."
41001025 Hajimweni ninduku ching'a navwali jehi mwana weyela. akumutumba izhina jinji nindi Yesu.
"41002001 Henohu havwalikiliyi Yesu kuBetelemi wamu Yudeya hanyaka yajing'iyi mwata Helodi, kwenzhili akwamaana afumini kumusela hiyakushika ku Yelusalema nawu,"
41002002 ''Owu mwata wawa Yudeya wunavwaliki wuji kujihi? mulong'a twamweni katumbwa kinji kumusela tunenzi nakujifukula kuji yena.''
"41002003 Mwata Helodi chanachitiyiyi, hakwakama, hama nawakwa Yelusalema ezhima."
"41002004 Helodi hakupompesha akulumpi zhawatupulisitu niansoneki ezhima, hakuyihula ninji, ''kuji kwamba kavwalikilayi kilisitu?''"
"41002005 Hiyakumwila nawu, ''kuBetelemi wamu Yudeya, mulong'a jichi chasonekeliyi kapolofwetu,"
"41002006 Ilang'a eyi Betelemi wamwitung'a jaYuda, hiwakehela mukachi kawatulamba amuYudaku, mulong'a mujeyi jimu mwakafuma nyuuli, wakela kabing'a kawantu amu Isalela.''"
41002007 Henohu helodi hakutambika akwamaana kwakankawawu hakuyihula chakashinshi hamwekeni katumbwa.
"41002008 Hakuyitemesha kuBetelemi, ninji, ''yenu mukeng'akeng'i chachiwahi nakashishi owu mwana wanyany. Neyi munamumoni, jehi mumfuntishili izu kulong'a ninami nakayi nakujifukula kuji yena.''"
"41002009 Wena chanamutiyuwu mwata, hiyakuya, nawu atali komana katumbwa kamwenuwe kumusela hikakutwamina kumbidi yawu ninochuchikayili nakwimana hajing'i owu mwana wanyanya."
"41002010 Chamwenuwu katumbwa, hiyakuzang'alala muzang'alu wanajika nankashi."
"41002011 Eng'ila nimwitala oju hiyakumona owu mwana wanyanya hamu navwali yinji Maliya. Hiyakujinata heseki nakujifukula kuji mwana hiyakuzhikula mwajing'i yuma yalema, hiyakumulambula nyilambu yawulu, nilibona, nimora."
"41002012 Chanayilezhuwu mukulota nawu bayi afunta kuji Heloduku, hiyakuya kwitung'a jawu nzhila yacheng'i."
"41002013 Cheliluwu wena anayi jehi, kang'elu kaMwata hikakumwekana kuji Yosefu mulota ninji, ''Nyamukaku wutwali iwu mwana wanyanya nivwali yinji ,wutemukili kuEjipitu. Wakashakami kwenoku kufumaka ching'a nakulezhi, mulong'a Helodi wakakeng'akeng'a iwu mwana wanyanya ninji amukisang'ani.''"
41002014 Hakunyamuka hakutwala owu mwana wanyanya nivwali yinji nawufuku hakuya kuEjipitu.
"41002015 Hakushakama kwenoku ninichi chafwiliyi Helodi. kulonda mwahosheliyi Mwanta muji Atupolofwetu mwakalumbuluki, mweliliyi ninji, ''Natambikili mwanami kufuma muEjipitu mwajing'iyi.''"
"41002016 Henohu Helodi, chanamoniyi ninji anamujiwuli kuji aakwamaana, hakuswezha kuzuwa nankashi. Hakutemeshaku nzhita yakuzhaha anyana amayala ezhima ajing'i muBetelemi niajing'i kung'inza zhawu zhezhima nianyaka yiyeji niabulili kushika munyaka yiyeji, nakweseka mwatiyililiyi chakashinshi kuji akwamaana."
"41002017 Henohu mwahosheliyi kapolofwetu Yelemiya himukulumbuluka, mweliliyi ninji,"
"41002018 ''Atiyili izu kuLama, jakutumpa nimakumbibaweni, Lacheli hakujila anyaninji, kumukundezha kwonti kwinji, mulong'a anyanindi kosi.''"
"41002019 Ilang'a chanafwiye Helodi, kang'elu kaMwata hakumwekana kuji Yosefu mukulota omu muEjipitu ninji,"
"41002020 ''Nyamukaku wutwali iwu mwana wanyanya nimama yinji wuyi mwitung'a jaIsalela, mulong'a antu akeng'eli kuzhaha iwu mwana wanyanya afwa jehi."
"41002021 ''Yosefu hakunyamuka, hakutwala owu mwana wanyanya nivwali yinji wamumbada, hakwinza mwitung'a jaIsalela."
"41002022 Ilang'a chanatiyiyi na Akelawusi naswani jehi wanta watata yinji Helodi muYudeya, hakutiya woma wakuya kwenoku. chanamulezhuwu mukulota, hakutondolwela nakuya kumbaji yang'aliliya."
"41002023 Hakuya nakushakama kumukala izhina jawu Nazaleta. kulonda mwahosheluwu atupolofwetu mulumbuluki, mweliluwu nawu akamutena nawu kaNazaleta."
"41003001 Wena Mafuku  Owu  Hikukwinza Yowanu  Nzhimiki Nakushimuna Muchinkalampampata Chamu Yudeya,"
"41003002 ''Ninji, Balumukenu, Munyichima Yenu,Mulonga Wanta Wamwiwulu Wunashiki Jehi Kwakwihi."
"41003003 ''Jiyi Atenanuwu Muji Kaplofwetu Isaya Nawu Izu Jamukwakubijika Muchinkalampata Ninji,'Longenshenu Nzhila Ya Mwanta  Ololenu  Njila yinji jatulolu.''"
"41003004 Yowanu Wavwelang'a Mahina  Amavuji Anjameli, Nimuye Wachimembi Mumayinji, Kudya Kwinji Wajiilang'a Tubola Niwuchi Wachikalampata."
"41003005 Jichu Antu Akuyelusalema Niamu Yudeya Mwezhima Niamumpata Yezhima Anyengumuka Yodana, Hiyakuya Kuji Yena."
"41003006 Hiyakuyezhimika Kuji Yena Mukalong'a Yodana, Hiya Kwitezha Nshiji Yawu"
"41003007 Chanamoyi Afwalisewu Nawu Sadusi Amavulu Hiyakwinza Kwajingi Nakujimikayi, Hakuyila Ninji, ''Enu Anyana Katubanjayula Wayilejeli   Kutemuka Kuzuwa Kwamba  Kenza Hinyi?''"
41003008 Song'enu nyikabu Yatelela antu anabalumiki Mumichima.
"41003009 Bayi Mutongo'joka  Kuhosha Mumichima Yenu n enu, 'Tukweti nkakulula Yetu Abalahamaku.' Tiyenu niyilezhi, Nzambi natweshi kutetula mumalolawa anyana kaAbalahama"
"41003010 Katataka anashi jehi chizembi kunyizhi yanyitondu, jichu nyitondu yezhima yikubula kusong'a nyikabu yayiwahi akuyitemamu, akuyinatila mukesi."
"41003011 Ami niji nakuyizhimika mumenzhi kulonda mubalumuki mumichima, ilang'a owu wamba kenza munyima yami wambajika ng'ovu nkwabilu zhinji ami kutela kuzhisenda nehi. Yena wakayizhimika muji sipilitu wazhila nimukesi."
41003012 Muchikasa chinji muji lupi wakatookesha mwitala jinji jakuhulilu to.o chikupu wakupompeshele  tidiku munkalang'a. Hakwila mafulu wakayocha mukesi kabulang'a kuzhima chikupu.''
41003013 Henohu Yesu hakufuma kung'aliliya hakwinza kuYodana kuji Yowanu kulonda akamuzhimiki kuji yena.
"41003014 Yowanu wakeng'eli kumulekesha, ninji, ''Ami yami nateli kunzhimika kujeyi, inji eyi winza kujami?''"
"41003015 Yesu akumwakula ninji , ''kumina jakwitezha katataka, mulong'a kuwanisha kulong'a kwezhima.'' Yowanu hakumwitezha."
"41003016 Yesu chanamuzhimikuwu, hohenohu azambuka nimumenzhi, kutala  mawulu hiyakumwenzhulukila. Hakumona sipilitu waNzambi wuji nakuwila haji yena."
"41003017 Kutiya, mumawulu himukufuma izu ninji, ''Jiyi mwanami nakeng'a. Natiyang'a kuwaha nankashi muji yena.''"
41004001 Henohu Yesu hiyakumutwala muchinkalampata kuji sipilitu kulonda akamweseki kuji jiyabolu.
"41004002 Cheliliyi naleki jehi kunja mafuku makumi awana nimwaana niwufuku, nkumininaku hakutiya nzala."
"41004003 Mukakwiseka hakwinza kuji yena hakumwila ninji, ''Neyi eyi wumwana kaNzambi, kalumunaku malola habalumuki jikendi.''"
"41004004 ilang'a Yesu hakwakula ninji, ''Ananjiki nawu, 'muntu hahandang'a najikenjihoku ching'a namazu afumang'a mukanwa kaNzambi.''"
"41004005 Jiyabolu hakumutwala mung'anda yazhila hakumusha hewulu jambang'u yaTembeli,"
"41004006 Hakumwila ninji, ''Neyi eyi wumwana kaNzambi jinati mwishina, ananjiki nawu, 'wakakulezhala ang'elu  zhinji, 'wena akakwaka namakasawu wakenza kahuma mwendu weyi kwilola.''"
"41004007 Yesu hakumwila ninji, ''Ananjiki nawu, 'Bayi wakamweseka Yewova Nzambi yeyuku.''"
41004008 Jiyabolu hakumutwala hampidi yayilehi nankashi hakumulezha mawanta ampata yamunu mwishina ezhima nilubanji lwakulema kwawu.
"41004009 Hakumwila ninji, ''Neyi wukujinata heseki  nakujifukula kujami, nukukwika yezhimiyi.''"
"41004010 Yesu hakumwila ninji, ''Fumaku  eyi, Satana! mulong'a ananjiki nawu, 'kajifukulang'a kuji Mwanta Nzambi yeyi, wakamukalakelang'a yena hohu kankawinji."
41004011 Henohu jiyabolu hakumushiya kutala ang'elu hiyakwinza nakumukalakela.
"41004012 Yesu chanatiyiyi nawu Yowanu anamukwati nakumusha mukaleya, hakufumaku hakuya mung'aliliya."
"41004013 Chanafumiyi kuNazaleta hakuya nakushakama kukapelinamu, wuji wuji kwizhiya mung'inza jaZebuluni na Nafwatali."
"41004014 Kulonda mwahosheliyi kapolofwetu Isaya mulumbuluki,"
"41004015 ''Itung'a jaZebuluni, nitung'a jaNafwatali kunzhila yakukalung'alwizhi, kumbaji yamuzhika ya Yodana, ng'aliliya yawazhentili!"
"41004016 Antu ashakamini mumwijima amweni chezhezhi chacheni, ninawa ashakamini mwitung'a jawulelu wakufwa, amweni chezhezhi chakucha.''"
"41004017 Kufuma henohu Yesu hakutachika kushimuna  ninji, ''Balumukenu, mulong'a  wanta wamwiwulu wunashiki jihi kwakwihi.''"
"41004018 Chajing'i nakwenjayi kwizhiya jang'aliliya, hakumona amayala ayeji ivumu jawu jimu,  iwu Shimona atumbiluwu nawu Petulu, iwu manakwinji Andeli ajing'i nakuumba kaleng'i mwizhiya, mulonga ajing'i  yibinda yanshi."
"41004019 Yesu hakuyila ninji, ''Inzenu, mulondami, nikuyilisha ayibinda wawantu.''"
41004020 Hohenohu ashiya nituleng'i twawu hiyakumulondela.
41004021 Hakuswilaku cheng'i hakumona amayala amakwawu ayeji niwena nawa ivumu jawu jimu. Iwu mwana kaZebedewu Yakoba nimanakwinji Yowanu aji muwatu natata yawu Zebedewu aji nakung'ulula tuleng'i twawu. Hakuyitambika.
41004022 Hohenohu ashiya niwatu nitata yawu hiyakumulondela.
41004023 Yesu hakwenduzhala mwahita ng'aliliya yezhima  nikushimuna nsang'u yayiwahi  yawanta nikuuka  nyisong'u yenu  nayeng'i niyikatu yeng'i nayeng'i yajing'i nawantu.
"41004024 Mpuhu yinji yitiyakana nimuSiliya mwezhima ti-li-li niwena hiyakumuletela antu akaata ezhima akwachika  nyisong'u yeng'i nayeni niamona yihung'u  niakweti anjemoni niakwachinkonya, niakwakalepa yena hakuyikolesha."
"41004025 Mazaza awantu hijiyakumulondela afumini kungaliliya, nikujekapoli niku Yelusalema nikuYudeya nikwishinaji ja Yadana."
"41005001 Chanamoniyi mazaza awantu hakukanjuka hampiji, chanashakamiyi, atumbanzhi twiji hiyakwinza kuji yena."
"41005002 Hakuhosha nakuyitang'isha, ninji,"
"41005003 'Anakooleki atuzweng'i musipilitu, mulong'a wanta wamwiwulu wunekali wawu."
"41005004 Anakooleki ajilang'a, mulong'a akayikunjezha."
"41005005 Anakooleki ovwaha mumichima, mulong'a akaswana mpata."
"41005006 Anakooleki atiyang'a nzala nampwila yakulong'a, mulong'a akayikutisha."
"41005007 Anakooleki akwaluwi, mulong'a akayitiyila luwi."
"41005008 Anakooleki atooka mumichima, mulong'a akamona Nzambi."
"41005009 Anakooleki akwakuleta kuwunda, mulong'a  akayitena nawu anyana kaNzambi."
"41005010 Anakooleki akukabishalawu hansang'u yakulong'a, mulong'a wanta wamwiwulu wunekali wawu."
41005011 ''Akooleka enu anatukuwu chatama  nakuyikabisha nakuyitung'ula mazu atama ezhima nikuyitwambila hansang'u yamami.
"41005012 Zang'alalenu lung'enu chacheni, mulong'a amba kayinka wufwentu weneni mwiwulu. Mulong'a jichi"
"41005013 ''Enu yenu mung'wa wahanu heseki, ilang'a neyi mung'wa wunasamuki akuwutowesha nanka? Hiwukweti nawa cheng'i mudimuku, wakunata tuhu hanzi, awujatoli kuji antu."
41005014 Enu yenu chezhezhi champata yamunu mwishina. Mukala wakutung'ila hampiji hiyatweshang'a kuwuzhinjaku.
"41005013 Enu yena mun'wa wahanu heseki, ilang'a neyi mung'wa wunasamuki akuwutowesha nanka? Hiwukweti cheng'i muji,muku, wakunata tuhu hanzhi. awujatoli kuji antu."
41005014 Enu yenu chezhezhi chamunu mwishina. musumba wakutung'ila hampinji hiyatweshang'a kuwujinjaku.
"41005015 Hela inong'u hiyadibutulaŋa adisweka mwihebuku, chiŋa kudisha hawimenu wadu ditoŋekeli ejima adi mwitala."
"41005016 Ninenu nawa chezhezhii chenu chitozhekang'a kumesu awantu, kulonda amonang'a nyijimu yenu yayiwahi, alemeshang'a Tata yenu wuji mwiwulu."
"41005015 Hela inong'u hiyajibutang'a ajisweka mwihebuku, ching'a kujisha hawimenu waju jitong'ekeli ezhima aji mwitala."
"41005016 Ninenu nawa chezhezhi chenu chitong'ekeng'a kumensu awantu, kulonda amonang'a nyijimu yenu yayiwahi, alemesheng'a taata yenu wuji mwiwulu."
"41005017 Bayi mutong'ozhoka nenu ami nenzi nakukisang'ana Nshimbi hela mazu awatuplofwetu; hinenzi nakuzhikisang'anaku, nenzi nakuzhikolesha."
"41005018 Nukuyilezha chalala nami iwulu namaseki amba kahita, ilang'a kazhotu hela kamufunda kanyanya nankashi hikamba kafuma kunshimbuku, ching'a yuma yezhima yinalumbuluki jehi."
"41005017 Bayi enu mutong'ozhoka nenu ami nenzi nakukisang'ana Nshimbi hela mazu awa Tupolofwetu, hinenzi nakujikisang'anaku, nenzi nakujikolesha."
"41005018 Nukuyilezha chalala nami iwulu namaseki amba kahita, ilang'a kajotu hela kamufunda kanyanya nankanshi hikamba kafuma kunshimbuku, ching'a yyuma yezhima yinalumbuluki jehi."
"41005019 Jichi muntu wukumotoka kachuma kamu kinayilezhi, hakutang'ishamu niakwawu, muwanta wamwiwulu akamutena nawu waswezha kukeha; hakwila muntu wukwilamu, hakutang'ishamu niakwawu, muwanta wamwiwulu akamutena nawu muneni."
"41005020 Muloŋa nukuyilezha nami, kulong'a kwenu ching'a kubajika kwawansoneki nikwawaFwarisewu, mukunkulwayi himwakatwesha kwing'ila muwanta wamwiwulu nihantuku."
"41005019 Jichi muntu wukumotoka kachuma kamu kinayilezhi, hakutang'ishamu niakwawu, muwanta wamwiwulu akamutena, nawu waswezha kukeha, hakwila muntu wukwilamu, hakutang'ishamu niakwawu, muwanta wamwiwulu akamutena nawu muneni."
"41005020 Mulong'a nukuyilezha nami, kulong'a kwenu ching'a kubajika kwawakakwajika nikwawaFwalisewu, mukunkulwayi himwakatwesha kwing'ila muwanta wamwiwulu  nihantuku."
"41005021 '' Munatiyi chayililuwu antu ahashankulu nawu, Kuzhaha muntu chinzhila; nawu, yowu wukuzhaha muntu keng'a ashiki kukusompeshewa."
"41005022 Ilang'a ami nukuyilezha nami yowu wukuzuwa namanakwiji keng'a ashiki kukusompeshewa; yowu wukusozha manakwiji keng'a ashiki muchota; yowu wukwila ninji, Eyi chisupi, wuji kwakwihi nakumona kesi kakalung'a kachinana"
"41005021 ''munatiyi  chayililuwu antu ahashankulu nawu, 'kuzhaha muntu chinzhila,' nawa, 'Yowu wukuzhaha muntu keng'a ashiki kukusompeshewu.'"
"41005022 Ilang'a ami nukuyilezha nami yowu wukuzuwua namanakwinji keng'e ashiki kukusompeshewu; 'yowu  wukusozha manakwinji!' keng'a ashiki muchota yowu mukwila ninji, 'Eyi chisupi' wuji kwakwihi nakumona kesi kakalung'a kachinana."
"41005023 Jichi neyi wuji nakutwala mulambu weyi kukameng'a kakulambwila, kwenoku hiwukwanuka neyi niji namulong'a namanakwami,"
"41005024 shiyaku mulambu weyi kwenoku kukameng'a, wuyi wusambili kutiyang'ana namanakweyi; winzi jinu nakulambula."
"41005023 Jichi neyi wuji nakutwala  mulambu weyi kukameng'a kukulambwila kwenoku hiwukwanuka neyi ninji namulong'a namanakwami,"
"41005024 Shiyaku mulambu weyi kwenoku kukameng'a, wuyi. Wusambili kutiyang'ana namanakweyi winzi jinu nakulambula."
"41005025 Tiyang'ana swayi nachilumbu cheyi hiwuchiji ninji munzhila, kulonda chilumbu cheyi abuli kukutwala kuji mukwakusompesha, mukwakusompesha hakukwinka kuji nhembi, yena hakukusha mukaleya."
"41005026 Nukukulezha chalala nami hiwamba kafuma mwokuku, kufumamu ching'a wunafuti mulong'a wezhima, nikajali kanyanya kushalaku nehi."
"41005025 Tiyangana swayi nachilumbu  Cheyi Hiwuchiji Ninji Munzhila, Kulonda  Chilumbu Cheyi abuli kukutwala Kuji mukwakusompesha hakukwinka mukaleya."
"41005026 Nukukulezha chalala ami hiwamba kufumamu chinga wunafuti mulonga wejima,Nikajali kanyanya  kushalaku nehi."
"41005027 Munatiyi cheliluwu nawu, Kwila wuvumbi chinjila."
"41005028 Ilang'a ami nukuyileja nami muntu wukutala mumbanda namesu akumufwila, neli jehi ninji wuvumbi mumuchima winji."
"41005027 Munatiyi cheliliwu nawu, kwila wuvumbi chinjila."
"41005028 Ilanga ami mukuyilezha nami muntu wakutala mumbanda namesu akumufwila, neli jehi ninji wuvumbi mamuchima winji."
"41005029 Neyi jisu jeyi jachijiilu jikukujimbwisha, jitubuli wujinati; chinawahi chiji cheyi chimu kukisika kubajika kunata muzhimba weyi wezhima mukalung'a kachinana."
"41005030 Neyi chikasa cheyi chachijiilu chikukujimbwisha, chiketuli wuchinati; chinawahi chiji cheyi chimu kukisika kubajika muzhimba weyi wezhima kuya mukalung'a kachinana."
"41005029 Neyi jisu jeyi jachijiilu jikukujimbwisha, jitubuli wujinati, chinawahi chiji cheyi chimu kukisika kubajika kunata muzhimba weyi wejima mukalunga kachinana."
"41005030 Neyi chikasa cheyi chachijiilu  chikukujimbwisha,cheketuli wuchinati, chinawahi chiji cheyi chimu kukisika kubajika mujimba weyi wejima kuya mukalunga kachinana."
"41005031 Elili cheng'i nawu, Yowu wukuseng'a ing'ojinji, amwinki mukanda wakumuseng'a nachu."
"41005032 Ilang'a ami nukuyilezha nami yowu wukusenga ing'ojinji, ching'a  hamulong'a wawuzhila hohu, namubalumuni jehi kwikala chivumbi; muntu wukusumbula owu mumbanda analekuwu, neli wuvumbi."
"41005031 Elili chengi nawu, yowu wukuseng'a ing'ojinji, amwinka mukanda wakumuseng'a nachu."
"41005032 Ilanga ami mukuyilezha nami yowu wawuzhila hohu, namubalumuni jehi kwikala chivumbi, muntu wukusumbula owu mumbaja analekuwu, neli wuvumbi."
"41005033 Cheng'i nawa munatiyi chayililuwu ankakulula ahashankulu nawu, Kusanyika chakujimbana chinzhila, ching'a wumukong'ela MWANTA yiwamusanyikilili."
"41005034 Ilaŋa ami nukuyileja nami bayi wusanyika nihantuku; hela kutena iwulu, muloŋa hiitanda daNzambi dawanta;"
"41005035 hela kutena iseki, mulong'a hiitanda dakunyenju yinji; hela kutena Yelusalema, mulong'a hing'anda yaMwanta muneni."
"41005033 ''Cheng'i nawa munatiyi chayililuwu ankakulula ahashankulu nawu, 'kusanyika chakujimbana chinzhila, ching'a wumukong'ela MWANTA yiwamusanyikilili.'"
"41005034 Ilang'a ami nukuyilezha, hela kutena iwulu, mulong'a hitanda jaNzambi jawanta;"
"41005035 Hela kutena iseki, mulong'a hiitanda jakunyendu yinji hela kutena Yelusalema, mulong'a hing'anda ya Mwanta muneni."
"41005036 Bayi wusanyika hela mutu weyuku, mulong'a hiwukutwesha kutookesha nsuki yimuku, hela kuyiyilishaku."
"41005037 Chimukuhoshaŋa, kuminenu jakwila nenu, Eng'a, eng'a; Nehi, nehi; neyi mukushaku mazu acheng'i, chinafumi kuji watama."
"41005036 Bayi wusanyika hela mutu weyuku, mulong'a hiwukutwesha kutookesha nsuki yamuku, hela kuyiyilishaku."
"41005037 Chimukuhoshang'a kuminenu jakwila nenu, 'Eng'a, eng'a, 'Nehi, nehi.' nenyi mukushaku mazu acheng'e chinafumi kuji watama."
"41005038 Enu munatiyi cheliluwu nawu, jisu naisu, izhii nezhi."
"41005039 Ilang'a ami nukuyilezha nami bayi muleta ng'ovu nawátamaku, muntu wukukweta kwikiji jachijiilu, mushetumwini nizhikwawu."
41005039 ''Enu munatiyi cheliluwu nawu jisu naj
"41005040 Neyi anakuholokeli kuji muntu ninji atambuli chikowelu cheyi, mwitezhi atambuli nikahuma keyi nawa."
"41005041 Muntu wukukukakela ninji wuyi ninji mpata yimu, yaku ninji nizhiyeji nawa."
"41005042 Muntu wukukulomba, mwinki; muntu wukukeng'a kusondama kuzheyi, bayi wumufutalelaku."
"41005043 Munatiyi cheliluwu nawu, Keng'aku mukwenu, helaku chilumbu cheyi."
"41005044 Ilang'a ami nukuyilezha nami keng'enu ayilumbu jenu, ninawa ayikabishang'a, yilombelelenu;"
"41005045 kulonda mwikali anyana kaTata yenu wuji mwiwulu, mulong'a yena watuntwishaŋa itang'wa jinji nihaji atama nihaji amawahi, wanokeshang'a nvula nihadi along'a nihazhi aheng'a"
"41005046 Mulong'a neyi mukukeng'a antu ayikeng'ang'a hohu, mwakajiila mwoji? Hijimu mwelang'a ansonkeshuku?"
41005047 Neyi mukwimusha anakwenu hohu munabajikili akwenu hajihi?
"41005048 Hijimu mwelang'a azhentiluku? Jichi enu ching'a mwikala antu alala chikupu, neyi chajiyi Tata yenu wamwiwulu niyena walala chikupu."
"41006001 Babalenu mubuli kwinka yamukunkulu yenu kulonda ayimoni kuji antu, neyi mukwila ochu himwakamona wulooku kuji tata yenu wuji mwiwulu."
"41006002 Jichi neyi wukwinka yamukunkulu, bayi wimbisha mpung'a  kuwukaya neyi chelang'awu amfwikizhi mumaSinagogi nimunyikwakwaku, nawa atiyakani mpuhu kuji antu, nukuyilezha chalala nami, antaumbuli jehi wulooku wawu."
"41006003 Ilang'a eyi, neyi wukwinka yamukunkulu, chikasa cheyi chachimunswa bayi chiluka chikwila chikasa cheyi chachidiluku"
41006004 Kulonda yamukunkulu yeyi yikali yakumbaji nitata yeyi wamonang'a kumbaji wakakwinka wulooku weyi
"41006005 ""Neyi mukulombela, bayi mwilang'a neyi chelang'awu amfwikizhiku, mulong'a wena afwila kwimana nakulombela kumaSinagogi hela Kumaakenu amikwakwa, kulonda ayimoni kuji antu."
"41006006 Chalala nukuyilezha nami,  anatambuli wulooku wawu. Ilang'a eyi, chuwukulombelang'a, ing'ilaku kukapeka keyi. Wushinkiku wulombeli kuji tata yeyi, wakumbaji. Nitata yeyi wamonang'a kumbaji wakakwinka wulooku."
"41006007 Neyi mukulombelang'a, bayi mwila yamukunkulwayi, neyi chelamg'a Azhentiliku, mulong'a wena atong'ozhokang'a nawu akuyitila kukuvulisha kwamazu."
"41006008 Jichi, bayi mwikala neyi wenaku, mulong'a tata yenu neluki yuma yimunakekeng'a henohu kanda mulombi kuji yena."
"41006009 Komana lombenung'a nenu, ""Tata yetu wekala mwiwulu, Nzhina jeyi jizhili,"
"41006010 Wanta weyi winzi, kukeng'a kweyi kwili hamaseki neyi chikwelang'a mwiwulu."
41006011 Twinki kujya kwetu lelu.
"41006012 Twanakeni mikuji yetu, neyi chitwanakenang'a akweti mikuji nanetu."
"41006013 Bayi wututwala mukuteshaku, ilang'a twamwini kuji ona watama."
41006014 Mulong'a neyi mukwanakena antu milong'a yawu nitata mwiwulu wukuyanakena ninenu.
"41006015 Ilang'a neyi mukubula kwanakena milong'a yawu, nitata yenu niyena hakuyanakena milong'a yenuku."
"41006016 ""Chimukuzhing'a nakuleka kujya, bayi mwikala ajiwomba kumensu neyi amfwikizhiku, mulong'a wena atamishang'a kumensu awu kulonda ayimoni kuji antu nawu anazhing'i nakuleki kujya, Nukuyilezha chalala nami anatambuli jehi wuloku wawu."
"41006017 Ilang'a eyi chiwukujilng'a nakulek kujya, wayishaku mutu weyi nukuwela jumensu eyi."
"41006018 Kulonda wubuleng'a kumwekana kuji antu neyi wanazhing'i nakuleka kujya, ilang'a ching'a kuji Nzambi yeyi hohu niTata yeyi wamonang'a kumbaji wakakwinka wulooku wuyi."
"41006019 ""Bayi mulumbikang'a maheta enu hamu hamasekiku, haji tububu ninjala yakisang'anang'a, nimakombi alokolang'a nikwing'ilila nakwiya."
"41006020 Ilang'a ching'a mulumbikang'a maheta enu mwiwulu, mwabula tububu hela njala yakisang'anang'a , mwabula makombi alokolang'a ni kwing'ilila nakwiya."
"41006021 Mulong'a jiku kuji maheta eyi, jiku kukekala nimuchima weyi nawa."
"41006022 Jinsu jiyi ng'ombu yamuzhimba. Ilang'a, neyi jinsu jeyi jajiwahi, muzhimba wezhima wenzalang'a nachezhezhi."
"41006023 Ilang'a neyi jinsu jeyi jatama, muzhimba weyi wezhima wezala namwijima. Jechi neyi chezhezhi chiji mujayi chikwikala mwijima, owu mwijima wukuswezha!"
"41006024 Kosi hela wumu wukutwesha kukalakela anyanta ayeji, ching'a yohela wumu akeng'ahu wumu, hela yokakelahu wumu yojiwulahu mukwawu. Hiwukutwesha kukalakela Nzambi nimahetaku."
"41006025 Jichi nikuyilezha nawi, bayi mwakama wumi wenu nenu tukujyaji hela tukunwaji, hela muzhimba nenu tukuvwalaji. Wumi hiwabajika kujyaku, hela muzhimba wabajika yakuvwalaku?"
"41006026 Talaku atujya ahaluzwizu. Hiyakuwang'aku, hiyamunang'aku, hiyalung'ang'a mukalong'aku, ilang'a ayijyishang'a kuji Tata wekala mwiwulu."
41006027 Mwinenwiyi wukwila akame-e anung'a kuchiminu chinji chikunku chakweseka munkotweli yimu?
"41006028 Inji jinu mwakamang'aji yakuvwala? tong'ozhokenu wuluya muwujimi, chiwakulang'a, hiwakabakanang'aku hiwajipikulang'aku."
41006029 Ilang'a nukuyilezha nami mwalemeneni iyi Solomoni mwezhima havweli chakweseka hela nawuluya iwu wumuku.
"41006030 Jichi Nzambi wavwikang'a matahu muwujimi, achiji koku nilelu nikumajiki hiyakuyinatila hamaseki, Inji wukukuvwika ng'ahi chakubajika eyi wuji nachikuhwelela chantesha?"
"41006031 Jichi kwakama nenu, "" tukujyaji? "" hela ""Tukunwaji?"" hela nawu ""Tukuvwalaji?"""
"41006032 Mulong'a Azhentili ayakeng'akeng'a yumiyi, Tata yeyi wamwiwulu neluki chiwunakukeng'a."
"41006033 Ilang'a sambilenu kukeng'a wanta winji nikulonga kwinji, niyuma yezhimiyi akayishilaku."
"41006034 Jichi, bayi mwakama kumajikiku, hakwila zhakumajiki jakamena jajeni. Kutama kwefuku jimu kunamani."
"41007001 ""Bayi musompeshaku, ninenu bauli kuyisompesha."
"41007002 Mulong'a kusompeshewa kumwasompeshang'a, jiku kwakayisompeshawu nachu ninenu, nichesekelu chimwakesekela nachu, jichu chakayesekelawu nachu ninenu."
"41007003 Wukutalilaji kachibalu kaji mujinsu jamanakweyi, kwinza chibalu cheneni chiji mujinsu jeyi eyi aweni hiwajimonang'aku?"
"41007004 Inji wukumwililaji manakweyi neyi, ""Tala nukufumishi kachibalu kaji mujinsu jeyi, Iku chibalu cheneni chiji mujinsu jeyi eyi aweni?"
"41007005 Eyi nfwikizhi! Sambilaku kufumisha chibalu cheneni chiji mujinsu jeyi eyi aweni, hakwila wumoni chachiwahi kufumisha kachibalu kaji mijinsu jamanakweyi."
"41007006 Bayi mwinka yuma yazhila atuwaku, hela kunatila anguli malola enu awuseya weneni, akuyibalumukila enu nakuyisansola."
"41007007 ""Lombenu akuyinka. Keng'akeng'enu mukuwana. Jonjomwenenu akuyishinkwila."
"41007008 Ezhima akulomba, akutambula; ezhima akukeng'akeng'a, akuwana; nikuji muntu wukujonjomwena, akumushinkwila."
"41007009 Mwinenwinyi wukwila mwaninji weyala namulombi jinkenji, yena yamwinka ilola."
41007010 Hela namulombi inshi amwinka kapela?
"41007011 Jichi neyi, enu mweluka kwinka anyanenu yamukunkulu yayiwahi, inji Tata yenu wuji mwiwulu yabuli kadika kuyinka akumulomba yuma yayiwahi?"
"41007012 Jichi, yezhima yimunakeng'a antu kuyilila enu, ninenu nawa yililenu mwomumu, mulong'a jimu mwaya nshimbi niAtupolofwetu."
"41007013 ""Ing'ililaku kuchinsu chanyanya. Mulong'a chinsu cheneni hinzhila yabwambwankana yaya kukuzhilumuka, mweng'ilang'a  antu amavulu."
"41007014 Mulong'a chinsu chanyanya hinzhila yaya kuwumi, nawa ayimonang'a antesha."
"41007015 ""Ikalenu asong'ama nawa Atupolofwetu akutwamba, ezhang'a kujenu avwala yitembi yanyikoku, ilang'a mukachi hayatunwidi atuhuka."
"41007016 Kunyikabu yawu, mukuyiluka. Antu akamonang'a nyikabu yavinyu kunying'a? hela yikuyu kunzonzonzu tahiji?"
"41007017 Jichi nyitondu yayiwahi yezhima yasong'ang'a mikabu yayiwahi, ilang'a mutundu watama hiwasong'ang'a mikabu yayiwahiku."
"41007018 Mutondu wamuwahi hiwukutwesha kusong'a nyikabu yatamaku, hela mutondu watama kusong'a mukabu wawuwahi."
41007019 Mutondu wezhima wabulang'a kusong'a nyikabu yayiwahi akawitema nikuyinatila mukesi.
41007020 Jichu jinu mukuyilukila kumikabu yawu.
"41007021 Bayi ezhima akutenatena nawu, 'Mwanta, Mwanta', akengila muwanta waNzambiku, ching'a owu welang'a mwaya kukeng'a kwaTata yami wuji mwiwulu."
"41007022 Antu amavulu ambakang'ila hefuku odu nawu, 'Mwanta Mwanta, hitwapolofweteli mwizhina jeyiku, hitwafumishili anjemoni mwizhina jeyiku, hitwakong'eli yihayamisha mwijina jeyiku?'"
"41007023 Henohu nakayakula nami, hinayilukaku! Fumenu kujami, enu mwakong'ang'a yakuluwa!"
"41007024 ""Jichi, ezhima akutiya mazu nakovwahila aji neyi iyala mukwamana watung'ilili itala jinji helola."
"41007025 Ninvula yaholokeli, jibazhi jenzhili nimpepela yakunkili, zheteli hetala oju, hijahumukiliku, mulong'a ajitung'ilili helola."
41007026 Ilang'a ezhima akutiya mazu ama nakubula kuyovwahila akekala neyi iyala wabula maana watung'lili itala jinji hawusekulula.
"41007027 Ni nvula yaholokeli, nidibazhi denzhili, nimpepela yakunkilili hetala oju, jaholokeli nikukisankana jezhima."
"41007028 Chelili Yesu nakumishi jehi mazu awa, mazaza awantu hiyakuhayama kutang'isha kwinji,"
41007029 Mulong'a wajing'i nakuyitang'isha neyi wukweti wanta bayi neyi ang'anjikiku.
"41008001 Chanakunkumukiyi hampiji, mazaza hiyakumulonjela."
"41008002 Mukwambumba hakwinza nakujifukula kuji yena ninji, ""Mwanta, neyi wunatezhi, wukutwesha kuntookesha""."
"41008003 Yesu hakolola chikasa chinji, hakuhosha ninnji, ""netezhi,  tookaku"". Hohenohu wambumba yatooka nikutooka."
"41008004 Yesu hakumwila ninji, ""bayi wulezhamu muntuku. Jiyili kweyi, wukajimwekeshi kuji Kapilisiyu, wakamwinki mulambu wayilezheliyi kuji Mosi, kulonda chakayilili antu wunsahu""."
"41008005 Chaneng'iliyi muKapelunamu, hikukwinza mukulumpi wamashijika kuji yena,"
"41008006 Hakuhosha ninji, ""Mwanta ng'amba yami nakami kwitala jami wakata kalepa wuji nakukaba nankashi""."
"41008007 Yesu hakumwila ninji, ""nukwinza nakumuuka""."
"41008008 Mukulumpi wamashijika hakumwakula ninji, ""Mwanta, ami hinatela ami kwing'ila mwitala jamiku. Kuminaku jakuhosha kwezu hohu ning'amba yami wukukola."
"41008009 Mulong'a ninami nawa nikweti anyanta zhami, nikweti mashijika ang'ovwahilang'a. Nelang'a iwu nami,  'yang'a' hakuya, mukwawu nami, 'Izang'a, hakwinza, njung'u yami hinukukwila nami, ""ilaku ichi, hakwaila""."
"41008010 Yesu chanachitiyiyi, hakuhayama, hakuyila ajing'a nakumulonjela ninji, ""nukuyilezha chalala nami, kanja nimoneng'ahu jehi kukuhwelela kwatoha chochichiku, hela muIsarela mwamweni."
"41008011 Nukuyilezha, amavulu amba kafuma kumusela nikumuzhika, akashakama naAbalahama, Isaka naYakoba muwanta wamwiwulu."
"41008012 Hakwila anyana kamwanta akayumbila kumwijima wahanzi, kwakekala kutumpa nikujisumona kumazhi""."
"41008013 Yesu hakumwila owu mukulumpi wamashijika ninji, ""yang'a kweyi muwunakuhweleli jimu mwakukwililawu"". Owu ing'amba wakoleli mpinji yoyenoyu."
"41008014 Yesu cheng'ililiyi mwitala jaPetulu, wamweni mwukuwa Petulu wamumbanda nakami wakata mashika."
"41008015 Yesu wamukwatili kuchikasa chinji, nimashika amufumini nikumufuma, hakuhinjuka nakumukalakela."
"41008016 Chikuneli melela, hiyakumuletela amavulu ajing'a nanjemoni. Hakufumisha asipilitu nezu hakuuka ajing'a akata ezhima."
"41008017 Kulonda mwahosheliyi kaPolofwetu Isaya mwakalumbuluki mweliliyi ninji, ""Yomweni watambwili kuzeyazeya kwetu wasenjeli ni mising'u yetu""."
"41008018 Nochu Yesu cahnamoniyi mazaza awntu amavulu hiyakumuwuling'ila, hakwila ninji tuyenu kwishinaji jezhiya jaNg'alaliya."
"41008019 Hikukwinza ng'ajiki hakumwila ninji, ""mwalimu, nukukulonjela kwezhima kuwukuya""."
"41008020 Yesu hakumwila ninji, ""anyumbu akweti menawu, niAtuja ahaluzwizu akweti yisakala, hakwila mwana kamuntu hakweti nihakusachila mutu winjiku."
"41008021 Kambazhi mukwawu hakumwila ninji, ""Mwanta, nleki nisambili kuya nakazhiki tata yami""."
"41008022 ""Ilang'a Yesu, hakumwila ninji, nlonjeng'a ;yileki afu ajizhiiki awenawu""."
"41008023 Yesu chaneng'liyi muwatu, Atumbazhi twinji hiyakumulonjela."
"41008024 Hikukwinza mpepela yeneni nankashi hamenzhi hiyakwila watu, hiwukujimina mumankanda. Ilang'a Yesu wajing'i mutulu."
"41008025 Atumbanzhi hiyakwinzha kuji yena hiyakumuhindwisha nawu, ""Mwanta twamwini tunafwi!"""
"41008026 Yesu hakuyila ninji, ""Enu mukweti chikuhwelelu chanti munatiyi woma wanka?"" Hakuhinjuka nikuhoshola mpepela nimankanja awunda ninzo-o."
"41008027 Antu hiyakuhayama nawu, ""Yeniwu iyala wekala ng'ahi, hiyakumovwahila kuji mpepela nimankanja?"
"41008028 Yesu chanashikiyi mwishinaji mwitung'a jawaGadaleni, antu ayeji akweti njimoni hiyakumubulakana. Ajing'a nakufuma kumazhamu aswezha kuzuwa nankashi , kuzuwa kwakukang'esha antu kuhita nzhiloyu."
"41008029 Kutiya, wena hiyakubilela nawu, ""Tukwilaji naneyi, eyi mwana kaNzambi? Eyi wunenzi kunu nakutukabisha hachiji mwaka kanja wushiki, tahinji?"""
41008030 Jichi izanvu jawanguli amavuli ajing'a nakujya kwenoku.
"41008031 Anjemoni hiyakumulembelela nawu, ""Neyi wukutufumishamu  twitemeshi mwizanvu dawanguli!"""
"41008032 Yesu hakumwila ninji, ""Yenu!"" anjemona hiyakufumamu hiyakwing'ila muji izanvu jawanguli izanvu jizanvu jezhima janjuka nikwanjuka, hijikuya mwakunkumuka nankashi nimwizhiya, afwa nimumenzhi."
"41008033 Owu ayijishileng'a hiyakutemuka, hiyakuya mumikala hiyakulezha antu yuma, yiyamweniwu owu ajing'a nanjemona."
"41008034 Kutala antu ezhima amumukala owu hiyakwinza nawu amubulakani Yesu. Chiyamumweniwu, hiyakumulebelela nawu yafumi mwilung'a jawu."
"41009001 esu hakwiŋila muwatu, nakufunta cheŋi kwishinadi, hakushika mumukala windi yomweni."
"41009002 Kutala hiyakumuletela muntu wakata kalepa, nakami hakajiji. Yesu chanamoniyi kukuhwelela kwawu, hakumwila owu wakata kalepa nindi, Eyi mwanami, tiyaku kuwaha; anakwanakeni nyiloŋa yeyi."
"41009003 Ansoneki amu hiyakwila munyichima yawu nawu, Iwu muntu wuji nakutuka Nzambi."
"41009004 Yesu hakwiluka yitoŋojoka yawu, hakuyila nindi, Muloŋanyi mudi nakutoŋojokela yatama munyichima yenu?"
"41009005 Chaswayi kumwila muntu nami, Anakwanakeni nyiloŋa yeyi, tahindi chaswayi kumwila nami, Hindukaku, endaku?"
"41009006 Ilang'a nalondi mwiluki nenu Mwana kaMuntu wukweti wanta wakwanakena antu nyilong'a hanu hamaseki. Hakumwila owu wakata kalepa nindi, Hindukaku, nonaku kajiji keyi wuyi kwitala jeyi."
"41009007 Hakuhinduka, hakuya kwitala jinji."
"41009008 Mazaza awantu chanamonuwu ochu, hiyakutiya woma, hiyakumulemesha Nzambi wenkeli antu wantowu."
"41009009 Chading'i nakupandakanayi Yesu nakufuma kwenoku, hakumona muntu izhina dindi Matewu, nashakami kwakutambwila nyombu, hakumwila nindi, Nlondi. Hakunyamuka, hakumulondela."
"41009010 Chashakaminiyi mwitala nakujya, kutala ansonkeshi nawakwanshidi amavulu hiyakwinza nakushakama chimu naYesu niatumbanji twindi."
"41009011 Chanachimonuwu aFwarisewu, hiyakuyila atumbanji twindi nawu, Nkuluing'aing'a yenu wadiilaing'adi nawansonkeshi nawakwanshidi?"
"41009012 Chanachitiyiyi, hakwila nindi, Akola hiyakeŋakeŋaŋa chimbukuku, chiing'a ákata."
"41009013 Yenu mwakashinshiki mazu elawu nawu, Nakeing'i luwi, bayi chimuna chakuketulaku; muloing'a hinenzi nakutambika along'aku, nenzi nakutambika akwanshidi."
"41009014 Henohu atumbanzhi twaYowanu hiyakwinza kuji yena nawu, Etu nawatumbanzhi twawaFwarisewu twasweja kujiŋujoka nakuleka kujya, hakwila atumbanzhi tweyi hiyajiing'aing'aku. Chafumaŋa hanka?"
"41009015 Yesu hakuyila nindi, Ádi nakalemba akuneing'a ing'ahi hachiduwu nakalemba? Mafuku akenza akafumishawu kalemba kudi wena, dihu hakajiing'ujokawu nakuleka kujya."
"41009016 Hikudi muntu wukusha chitabu chehina jajiha kuchikowelu chachikuluku; mukunkulwayi ochu chajiing'i chakuzhikamu nachu chikutabula chikowelu, chiloku chikuswezha kutoha."
"41009017 Hikuji muntu wukuloing'a vinyu yayiha mumapakumuna ayitembi yayikuluku; neyi wukwila ochu, mapakumuna ayitembi akubusika, vinyu yikumwaŋala, niipakumuna dachitembi jikukisika; vinyu yayiha ayilong'ang'a mwipakumuna jajiha, jichi yezhima yikwikala yayiwenyi."
"41009018 Chahoshelaŋayi nawu yumiyi, kutala hikukwinza nyuuli wumu, hakujifukula kudi yena ninji, Mwanami wamumbanda nafwi jehi katatakichi; hela chochu, inzaku wumunaing'iki chikasa cheyi, wukuhanda."
"41009019 Yesu hakunyamuka, hakumulondela niatumbanzhi twindi hamu."
"41009020 Kutala mumbanda wapwekelaŋa mashi nyaka ikumi nayiyedi (12), hakwinza kunyima yindi, hakukunka kumukundulu wehina jinji;"
"41009021 muloŋa welili mumuchima winji ninji, Hela nukukunka kwakwihina jinji hohu, nukukola."
"41009022 Ilang'a Yesu hakushetumuka, hakumumona; hakumwila nindi, Eyi mwanami, tiyaku kuwaha; kukuhwelela kweyi kunakukoleshi jehi. Kufuma hampinji oyu owu mumbanda akola nikukola."
"41009023 23 Chanenziyi Yesu mwitala danowu nyuuli, hakumona akwakwimba yisanji, niizaza dawantu adi nakuleta ipumba."
"41009024 24 Hakuyila ninji, Fumenumu; mwana hanafuku, wuji mutulu. Hiyakumuseha chakumujiwula."
"41009025 Izaza chidinediki, yena hakwiing'ilamu, hakumukwata kuchikasa, owu mwana wamumbanda hakunyamuka."
41009026 Mpuhu yachumochu yitiyakana nimwituŋa jezhima.
"41009027 27 Chajiing'i nakuhitayi Yesu nakufuma kwenoku, amayala amputamesu ayeji hiyakumulondela nakubilela nawu, Eyi Mwana kaDavidi, tutiyili luwi."
"41009028 Chaneŋiliyi mwitala, owu amputamesu hiyakwinza kudi yena; Yesu hakuyila nindi, Enu munakuhweleli nenu ami natweshi kwila chumichi, tahinji? Hiyakumwila nawu, Eng'a Mwanta."
"41009029 29 Dichi hakuyikunka kumesu awu nindi, Mwashika kukuhwelela kwenu dimu mwakuyililawu."
"41009030 Nimesu awu atona nikutona. Yesu hakuyileja chakola nankashi nindi, Bayi achiluka kuji muntuku."
41009031 Ilang'a wena hiyakuya nakutiyakesha mpuhu yinji mwitung'odu jezhima.
"41009032 Hayilang'awu, kutala hiyakumuletela kamama wukweti njemoni."
"41009033 Owu ndemoni chanafumiyi, kamama hakuhosha; mazaza awantu hiyakuhayama nawu, muIsarela kanda amonaŋahu dehi chuma chidi neyi ichuku."
"41009034 Ilang'a aFwarisewu nawu, Wuji nakufumisha anjemoni naŋovu jamwanta wawandemoni."
"41009035 Yesu hakuhitang'ana munyikala yejima, niyamaneni niyanyanya, nakutang'isha mumashikolawu, nakushimuna nsaŋu yayiwahi yawanta, nakuuka nyisoŋu yejima niyikatu yezhima."
"41009036 Ilang'a chanamoniyi mazaza awantu, hakuyitiyila wushona, mulong'a akabakeni, apalang'eni neyi nyikoku yakaji kabing'a."
"41009037 Henohu hakuyila atumbanzhi twinji ninji, Chalala mbutu zhazhivulu zhinahi jehi, ilang'a akwakukalakala anakehi."
41009038 Dichi lombelenu kuji Mwanta wakumuna atemeshi akwakukalakala kukumuna kwinji.
"41010001 Hakutambika atumbanji twindi ikumi nayei (12), hakuyinka wanta wakufumisha aspiritu azonda, niwakuuka nyisoŋu yezhima niyikatu yezhima."
"41010002 Tiyenu mazhina anowu apostolu ikumi nayeji (12): watachi Shimona, atumbiluwu nawu Petulu, namanakwinji Anderi; mwana kaZebedewu Yakoba, namanakwinji Yowanu;"
"41010003 Fwilipu naBatolomewu; Tomasi nansonkeshi Matewu; mwana kaAlafwewu Yakoba, naTadewu;"
"41010004 mukwaKenani Shimona, naYudasi Isakaroti, jiyi wamufukezheli nawa."
"41010005 Yesu hakutemesha wenawa ikumi nayeji (12), hakuyilezha ninji, Bayi muya munzhila zhawaZhentili, hela kwing'ila munyikala yawaSamariyaku;"
41010006 ching'a kuya kuji anyikoku amutaŋa waIsarela azhimbala.
"41010007 Chimukuya, muyang'a nakushimuna nenu, Wanta wamwiwulu wuji kwakwihi."
"41010008 Kayuukenu akata, kasang'ulenu afu, katookeshenu akwambumba, kafumishenu anjemoni. Kutambula, munatambuli chamukunkulu; kwinka, kenkenu nawa chamukunkulu."
"41010009 Bayi mujikeng'ela hela wuru, hela siliva, hela wuneng'u muyikwama yenuku;"
"41010010 hela ipakumuna jakuya nachu munzhila yenu, hela tuhuma tuyedi, hela nkwabilu, hela mukombu nehi, mulong'a mukwakukalakala watela yakujya yinji."
"41010011 Nimunyikala yezhima yimwakeng'ila, hela yeneni, hela yanyanya, mwakakeŋakeŋamu yowu wujumu watela, kwoku kumwakashakama nichimwakafumaku."
41010012 Chimwakeŋila mwitala mwakemusha akwetaloju.
"41010013 Neyi akwetalodu atela, kuwunja kwenu kwakekalumu; ilang'a neyi hiyatelaku, kuwunja kwenu kwakayifuntili cheng'i."
"41010014 Yowu wakabula kuyitambula hela kutiyilila mazu enu, chimwakafuma mwitalodu, hela mumukalowu, mwakadikumuna lunkuŋu luji kunyendu yenu."
"41010015 Nukuyileja chalala nami, hefuku dakusompesha ihung'u jetung'a daSodoma naGomora jakakuminamu, Jamukalowu jakabajika."
"41010016 Tiyenu, hinukuyitemesha neyi anyikoku mukachi kawatuŋwidi, jichi ikalenu namaana neyi atupela, kuwunda wunjenu neyi atutela."
"41010017 Hakwila antu yibabelenu, mulong'a akayitwala kuyota, akayivupola mumashikolawu;"
"41010018 mwamweni, akayitwala nikumesu awanyuuli, nikumesu awanyanta, kukoola nsaŋu yamami, kulonda chakayilili wunsahu niwena niazhentili."
"41010019 19 Ilaŋa chakayitwalawu kudi antu, bayi mwakaakama nenu tukuhoshadi? hela nenu tukuhosha mazwinyuku? Mulong'a akayinka mazu akuhosha yoyena mpinji oyu."
"41010020 Mulong'a hiyenu mwakahoshaku, Spiritu waTata yenu jiyi wakahosha mujenu."
"41010021 Muntu wakafukezha manakwindi kuji akwawu akamuzhahi, nitata yawantu wakafukezha mwaninji; nianyana akanyamukila anvwali zhawu nakuyizhahisha."
41010022 Ninenu akayihela kuji antu ezhima kukoola izhina jamami; ilang'a muntu wakakakela nikunsa diyi wakahanda.
"41010023 Chakayikabishawu mumukala wumu mwakatemukila mumukala wukwawu; mulong'a nukuyilezha chalala nami, chakenzayi Mwana kaMuntu, yena wakawana kanda muhiti munyikala yawaIsarela yejimaku."
"41010024 Kambanzhi habajikaŋa nkulung'ang'a yinduku, hela nduŋu habadikaŋa nkaka yinjuku."
"41010025 Kambanzhi wukukumina dakwesekana nankuluŋaŋa yinji, nindung'u wukwesekana nankaka yindi. Neyi mwanta wetala anamuteni nawu Belezebuli (mwanta wawandemoni), indi akwetala dindi hiyakubadika kuyitena chochochuku?"
"41010026 Dichi bayi muyitiyaŋa womaku, mulong'a hikwekala chuma chabutang'awu chikubula kujikukaku, hela chajindang'awu chikubula kutiyakanaku."
"41010027 Chuma chinukuyilejela mumwijima, chihoshelenu hamwaana; chuma chimukutiyila mwitu, chibijikilenu hamawulu amatala."
"41010028 Dichi bayi mutiyaŋa woma ájahang'a mujimbaku, hiyanatweshi kuzhaha muntu wamukachuku; ilang'a tiyenu woma Owu natweshi kukisang'ana nimuntu wamukachi nimujimba mukaluva kachinana."
41010029 Tuja twanyanya tuyeji hiyatulandishang'a nakadaluku? Hosi kakada kamu kaholokelaŋa heseki chakadi Tata yenu kuchitejaku;
41010030 ilang'a ninsuki jakunyitu yenu jajeni azhichinda jehi jejima.
41010031 Dichi bayi mutiyang'a womaku; enu mwalema chakubadika tuja twatuvulu.
"41010032 Dichi yowu wakaŋiteja kumesu awantu, ninami nawa nakamwiteja kumesu aTata yami wudi mwiwulu."
"41010033 Ilaŋa yowu wakadikalami kumesu awantu, ninami nawa nakadikalayi kumesu aTata yami wudi mwiwulu."
"41010034 Bayi mutong'ozhoka nenu nenzi nakuleta kumwena hanu hesekuku, hinenzi nakuleta kumwenaku, ching'a mpoku yakabali."
"41010035 Mulong'a nenzi, Nakwambula iyala natata yindi, Mwana wamumbanda namama yindi, Nimukuwindi wamumbanda namukuwindi wamumbanda."
41010036 Akwankunyi namuntu akekala wowu amwitala jinji yomweni.
"41010037 Muntu wakeŋa tata yindi hela mama yindi chakubadika chankeng'ayi ami, hananteleli amuku; niwákeng'a mwanindi weyala, hela mwanindi wamumbanda chakubajika chankeng'ayi ami, hananteli amuku."
"41010038 Muntu wukubula kunona kulusu yindi nakunlondelami, hananteleli amuku."
41010039 Muntu nawani wumi winji wakawujimbesha; niwúkujimbeshela wumi windi hansang'u yamami wakawuhemba.
"41010040 Muntu wukuyitambulenu nantambulami, muntu wukuntambulami natambuli niyena wantemesheli."
"41010041 Muntu wukutambula kaprofwetu hansau yejina dakaprofwetu, wakatambula wulooku wakaprofwetu; wúkutambula muntu walong'a hansang'u yejina damuntu walong'a, wakatambula wulooku wamuntu walong'a."
"41010042 Yowu wukwinka iwu wanyanya wumu lupasa lwamenji atuuta hansang'u yejina dakambanzhi, nukuyilezha chalala nami, hakabula wulooku winjuku."
"41011001 Chelili Yeesu nakumishi jehi kutang'isha atumbanzhi kwinji ikumi nayeji (12), hakufuma kwenoku nakuya nakutang'sha nimunyikala yawu."
"41011002 Chachiteyeliyi Yowanu mukaleya hayilwilu yaKilisitu, watumini mazu nawaTumbanzhi."
"41011003 Nakuyila ninji, ""Eyi yeyi wunakwinza inji, tuhembeleli wacheng'i?"
"41011004 Yesu hakuyakula nakuyilezha ninji, ""yenu mukamulezhi Yowanu yimunamoni na kutiya."
"41011005 Amputamensu anakutona, ayifwayi anakwenda, akwambumba anatooki, azhika matelu hiyakutiya, afu anakusang'uka, atuzweng'i hiyakuyishimwina nsang'u yayiwahi."
41011006 Muntu wukubula kumona mujami chuma chakujimbwisha nakooleki.
"41011007 Chanayiwu amayala munzhila yawu, Yesu hakutachika kwihula mazaza awantu nsang'u yaYowanu, ""mwayili muchikalampata nakutalaji? Iteti jatepokang'a nampepela tahinji?"""
"41011008 Inji mwayili nakumonaji-muntu navwali yayiwahi tahinji. Mwamweni, nukuyilezha nami, avwalang'a yayiwahi ekalang'a ekalang'a mumatala awanyanta."
"41011009 Inji mwayililiji nakumona-Kapolofwetu? mwamweni, nukuyilezha nami, yena wabajika nankashi Kapolofwetu."
41011010 Jiyi yeniwu iyanjikiliwu 'talenu nukutemeshang'ahu jehi ntemesha yami henohu eyi kanja. Wakalong'esha inzhila yeyi henohu eyi kanja.
"41011011 Chalala nukuyilezha nami haji antu anavwaliki kuji ambanda, hikuji wunamwekani kubajika Yowanu nzhimikiku. Hela chochu nakehi muwanta wamwiwulu wamwiwulu nakubajiki yena."
"41011012 Kufumisha kumafuku aYowanu nzhimiki nakushika kumafuku anu akatataka, wanta wamwiwulu aji nakuwukwata nang'ovu kuji akwang'ovu."
41011013 Mulong'a Atupolofwetu ezhima ninshimbi apolofweteli kushika nikuji Yowanu;
"41011014 Jichi neyi wunakufwila kwitezha ichi, jiyi Elizha wateleli kwinza."
"41011015 Yowanu wuji namatelu akutiya, atiyi."
41011016 Chumanyi chinateli kufwikizha nachu iwu munza? chinafwani neyi tatwansi anashakami kuwulanjishilu nakubijika akwawu.
"41011017 Nawu 'tunayimbili mapeleli enu,"
"41011018 Yowanu chizhileyi chakubula kuja jinkenji nikunwa vinyu, cheng'i ahosheli nawu, 'wuji na jemoni!"
"41011019 Mwana kamuntu wenzhili nakuja nikunwa ni kuhosha nawu, 'tala, talenu muntu wafwa waswezha kunwa walwa, ibwambu jawansonskeshi nawkwanshiji! Maana naying'i namijimu yinji""."
"41011020 Hohenohu Yesu atachikanihi kuhoshola nyikala mwelileng'ayi yihayamisha, mulonga ajanakeneninwanyi."
"41011021 ""Oyu yihung'u yiwakamona eyi, Kolazini! Oyu yihung'u yiwakamona , Betiseda! Neyi yihayamisha yineliki jehi Mutila na muSodoni yelikili muji eyi, mutenowu abalumukili munyichima yeyi nakovwahila yikelayi nikujisukwila mawuti."
41011022 Ilang'a nikuyilezha nami yikavula hefuku jakusompesha  yihung'u yaTila naSodoni.
"41011023 Eyi, Kapelinamu, wutong'ozhoki neyi akukutumbakesha kwiwulu? Inehi, akakuleta mwishina na mujeyi."
"41011024 Neyi ayililili muSodoma muyelileng'awu yihamisha muji eyi, mutenowu wujikoku nilelu. Ilang'a nikuyilezha nami, mukala waSodoni hefuku jakusompesha kubajika eyi""."
"41011025 Hampinji oyu Yesu hakuhosha ninji, nakulemeshi, taata, mwanta wewulu niiseki, nakusakilili chiwajinjili yumiyi kuji akwamaana, nikujimwekesha kuji anyikeki."
"41011026 Ilang'a, taata, jichi chakuhamekeleliwu."
"41011027 Ananyinki yuma yezhima kuji tata yami; cheng'i kosi muntu wamwiluka mwanaku ching'a yowu tata, cheng'i kosi nawa wamwiluka tata wukuyimwekeshela."
"41011028 Inzenu kujami, enu ezhima muji nakukabakana mwasenja yalema, ami nukuyinookesha,"
"41011029 Jitwikenu mpanja yami, mujinzhili kujami mulong'a ami nawunda, najizoza mumuchima ninenu mukumona kunooka munyima yenu."
41011030 Mulong'a mpanja yami yaswayi nichisenda chami chapepela.
41012001 Hamafuku owu Yesu wahitili mumaha atijiku haSabata. Atumbanzhi twiinji chinatuyiwu nzala hiyakutachika kukotola nyitu yatijiku nakujya.
"41012002 Jichi afwalisewu chachimwenuwu, ahosheli kuji Yesu nawu, ""Tala, atumbazhi hiyakwila chuma chuluwa haSabata""."
"41012003 Yesu wahosheli kuji wena, ""Humunatangi'i cheliliyi Davidi hatiyili nzala, ninantu ajing'ayi nawu?"
"41012004 Cheng'ililiyi mwitala jaNzambi nakuja mankenji akutenteka, ajing'i azhila kuyija kuji yena ninowu ajing'iyi nawu, ilang'a yambala yawatuPulisitu."
"41012005 Himunatang'iku munshimbi mwelawu haSabata ni natuPulisitu muTembeli chakaji hakuyinkela , ilang'a Sabata mulong'aku?"
"41012006 Ilang'a nukuyilezha nami, kunu kuji wabajika Tembeli."
"41012007 Neyi mweluka mwaya mazu, 'nakeng'a luwi bayi kujihanaku, 'himwaji kuhishang'a muntu wakaji mulong'aku."
41012008 Mulong'a mwana kamuntu jiyi mwanta waSabata.
41012009 Hohenohu Yesu yafuma nikwenoku hakwing'ila nimuSinagogi.
"41012010 Tala, kwajing'i muuntu wukweti chikasa chakalepa, Afwalisewu hiyakumwila Yesu nawu, ""Hinshimbi kukila haSabata?"" kulonda amwinki mulong'a."
"41012011 Yesu hakuyila ninji, ""Hajihu hinyi, wukwila neyi mukoku, winji wumu naholokeli mwibuku haSabata, yabula kumukwata yamutupulamu?"
"41012012 Kulemanyi kwatela, kulema muntu wabajika mukoku! Jichi kwila chachiwahi haSabata""."
"41012013 Yesu hakumwila muntu, ""Ololaku chikasa cheyi hakucholola, chakola jehi, neyi chikalasa chikwawu""."
41012014 Ilang'a Afwalisewi hiyakwijikamu hiyakukwata mpuhu yakumuzhaha.
"41012015 Yesu, chinachilukiyi, hakufuma kwnoku, antu amavulu amulonjeleli, nawa wayukili ezhima."
"41012016 Hakuyilezha nang'ovu ninji, bayi muntiyakeshaku."
"41012017 Kulonda mwashimwinewu kapolofwetu Isaya mulumbuluki, nawu,"
"41012018 ""Tala, kambung'ami inatonji; wunakeng'a, muji yena natiyang'amu kuwaha. Nakasha Sipilitu yami haji yena, wakashimwina Azhentili wuhaku."
"41012019 Hakatiyakana hela kubilelaku, Hela izu jinji hosi wakajitiya munyikwakwaku."
"41012020 Iteti jachikeka akajikotolaku, wanja wuji nakufwinda wishi, Akawizhikamu nichakashikizhayi wuhaku wimiki mushinju."
"41012021 Azhentili akakuhwelela izhina jinji""."
"41012022 Hohenohu hiyakumuletela muntu wukweti njimini, wela niwumputamensu, niwumaama hakumona kuuka kwakwila owu kamaama hakuhosha nikumona."
"41012023 Mazaza awantu ezhima hiyakuhayama nankashi, yeniwu jiyi mwana kaDavidi tahinji?"""
"41012024 Afwalisewu chanachitiyiwu nawu kuji yihayamisha, ahosheli nawu, ""iwu muntu wafumushang'a njemoni nang'ovu zhamwanta wawanjemoni Belezebuli""."
"41012025 Ilang'a Yesu welukili yitong'ozhoka yawu nakuyilezha ninji, ""Mawanta ezhima akujambula, akushala kwamahembi ninyikala yezhima hela matala akujambula hiyakukolaku."
"41012026 Satana neyi wukumisha yomweni Satana, najambuli jehi wanta winji wukukola ng'ahi?"
"41012027 Neyi ami nukufumishang'a njemoni nang'ovu zha Belezebuli, inji anyanenu ayifumishang'a nang'ovu zhanyi? Jichi wena jiwu akayisompesha."
"41012028 Hakwila neyi ami nafumishang'a anjemoni naSipilitu waNzambi, komana wanta wanzambi wunayiwani jehi."
41012029 Inji wukutwesha kwing'ila mwitala jamukwang'ovu nakubuwa yuma yinji ching'a yasambila kumakasa owu muntu mukwang'ovu?
"41012030 Wunabuli kwikala hamu nanami, hichilumbu chami niwabulang'a kupompesha chimu nanami wapalang'esha."
"41012031 Jichi nukuyilezha nami, nyilong'a yezhima nimatuka akutukawu Nzambi ezhima akayanakena antu, hakwila mutuka akatuka Sipilitu hiyakayanakenaku."
"41012032 Wezhima wakahosha izu haji mwana kamuntu, Owu akamwanakena. Ilang'a wukuhosha haji Sipilitu wazhila, Owu hiyakamwanakenaku, hela makonu, hela kunyanka yamba kenza."
"41012033 Mutondu ching'a wikala wawuwahi ninyikabu yawu yikuwaha, neyi  wukwikala watama ninyikabu yawu yikutama mulong'a mutondu awilukilang'a kunyikabu yawu."
"41012034 Enu anyana katubanda yuula, enu atama, mukuhoshang'ahi yuma yayiwahi? mulong'a kanwa kahoshang'a yuma yinalumbami mumuchima."
"41012035 Muntu wamuwahi wukwijisha yuma yayiwahi kuyuma yinji yayiwahi, nimuntu watama yinji yatama."
41012036 Nukuyilezha nami mazu ezhima abula kutela iyakahoshawu antu amba kayilumbulula hetang'wa jakusompesha.
"41012037 Mulong'a akakuying'ishi namazu eyi, akakuhisha  namazu eyi nawa""."
"41012038 Hohenohu ang'anjiki amakwawu niAfwalisewu hiyakumwakula nawu, ""Eyi mwalimu, tunakeng'i tumoni chinjikizhilu chiwukwila""."
"41012039 Ilang'a Yesu hakuyakula ninji, ""chisaka chatama chawuvumbi hiyakukeng'a chinchikizhilu chakaPolofwetu Yona."
"41012040 Mulong'a chajing'iyi Yona mwivumu janshi muneni mafuku asatu, nimwaana niwufuku jichi chakekala nimwana kamuntu asatu nimwaana niwufuku."
"41012041 Antu akuNinive amba achisakachi hakusompesha. Mulong'a wena abalumukili mumuchima, hiyayishimwininiwu kuji Yona, talenu kunu kuji wabajika Yona."
"41012042 Mwanta wamumbanda wakukabeta kakuchijiilu wamba kemama nakuhisha antu achisakaichi hakusompesha, Mulong'a yena wafumini kwakumina hamaseki enzi nakutiya maama aSolomoni, talenu, kunu kuji wabajika Solomoni."
"41012043 Sipilitu wazonda chakufumayi muji muntu, wukuhitahita mwamuvulu mwakaji menzhi nakukeng'akeng'a kwakunookela."
"41012044 Chakukang'anyi ninji, 'tali nifunti mwitala jami munafunamini'. Chakwinzayi, kuwana mwamukunkulu - anakombumu anapong'omwenumu jehi."
"41012045 Hakuya nakukeng'akeng'a Asipilitu amakwawu atanu nayeji hiyakwing'ilamu, hiyakushakamamu kunkuminina kwanowu muntu kukubajika kutama chajing'iyi hakusambila""."
"41012046 Iku Yesu wuchiji kuhosha namazaza awantu, hohenohu, kutala mama yinji nawanakwinji anemani hanzhi, anakukeng'a kuhosha nayena."
"41012047 Wumu hakumwila ninji, ""tala, mama yeyi nawanakweyi awa anemani hanzhi, anakukeng'a kuhosha naneyi""."
"41012048 Yena Yesu hakwakula owu muntu wamulezheli ninji, ""Mama yami hinyi, anakwami anyi?"""
"41012049 Hakwolola chikasa chinji kuji atumbanzhi twinji, Talenu mama yami nianakwami!"
"41012050 Mulong'a yowu wukwila muchima watata yami wuji mwiwulu, jiyi manakwami, jiyi mama yami."
41013001 Ifuku jojenoju Yesu hakwijika mwitala hakushakama kuchikumu chezhiya.
"41013002 Maza awantu hiyakumupompela, jichi hiyakwing'ila nakushakama muwatu kuchikumu."
"41013003 Hakuhosha nawu yuma yayivulu muyishimu. Ninji, ""mukwakukuwa mbutu wayili nakukuwa."
"41013004 Chakuwiliyi, zhikwawu zhoholokeleli kunsa yanzhila, atuja hiyakwinza nakuzhijya."
"41013005 Zhimbutu zhikwawu zhaholokeleli hamalola, habulili maseki amavulu, zhibaluka nihohenohu mulong'a habulili maseki amavulu kwishina."
"41013006 Itang'wa chijinashiki mwiwulu, hizhikubabika hizhikuuma mulong'a zhabulili nyizhi."
"41013007 Zhikwawu zhaholokeleli munying'a, oyu nying'a hiyikuzhika mbutu."
"41013008 Mbutu zhikwawu zhaholokeleli hamaseki amawahi hizhikusong'a mbutu, zhakwawu nkulakazhi (100), zhikwawu makumi atanu najimu (60) zhikwawu makumi asatu (30)."
"41013009 Yowu wukweti matelu akutiya, yatiyi."
"41013010 Atumbanzhi hiyakwinza nakumwila nawu, ""Yesu wahoshelang'aji nawu muyishimu?"""
"41013011 Yesu yena hakuyakula ninji, ""Enu anayitezhi kwiluka nsang'u zhawanta wamwiwulu zhazhinjawu, hakwila wena hiyanayitezhiku."
"41013012 Wukweti akamwinka wakaheta yayivulu, hakwila wabula akamutambula ninoku kajiyi naku"
"41013013 Jichi nahoshelang'a nawu muyishimu: Mulonga chamanang'awu, hiyakumonang'aku, chiyatiyang'awu hiyakuchitiying'aku, hela kwiluka heyelukang'aku."
"41013014 Kuji wena hansang'u yawena wupolofwetu waIsaya, wayilili ninji, 'kutiya mwakatiya, ilang'a himwakashinshika nihantiku; Kumona, mwamona, ilang'a himwakelukaku."
"41013015 Mulong'a antu awa michima yawu anayisupishi, namatu awu anazhiki, nimensu awu anazhima, Akenja kumona namensu awu, Akenja katiya namatelu awu, akenja kashimuna mumichima yawu kulonda akabalumuki cheng'i nakayuki."
"41013016 ""Hakwila mensu enwenu anakooleki, mulong'a amonanang'a, namatelu enu, mulong'a atiyang'a."
41013017 Chalala nukuyilezha nami Atupolofwetu amavulu niantu along'a akengeli nawu amoni yumiyi yimukumonenu hiyayimwenuku. nawu atiyi yuma yimukutiyenu hiyayitiyiliku.
41013018 Jichi tiyenu chishimu chamukwakukuwa mbutu.
"41013019 Tiya muntu wukwila chakutiyayi mazu awanta yena kumulumbulukila nehi, watwma hakwinza nakuhukula yanakuwuwu mumuchima winji. Jiyi wunakuwuwu kunsa yanzhila."
41013020 Anakuwuwu hamalola jiyi wukwila chakutambulayayi mazu namuzang'alu hohenohu.
"41013021 Ilang'a hakweti muzhi muji yomweninjiku wukukakelahu chanti. Chikukwinza lukaji hela ikabisha jahansang'u yamazu, hohenohu yojimbuka nikujimbuka."
"41013022 Anakuwuwu mukachi kanying'a, jiyu muntu wukwila chakutiyayi mazu, kwakama kwamakonu nikujimbana kwamaheta hikukuvumbisha mazu, niyena hakasong'ang'aku."
"41013023 Anakuwuwu hamaseki amawahi, jiyi muntu wukwila chakutiyayi mazu, hiyakumulumbulukila, chalala jiyi wukusong'a, iwu nkulakazhi (1000) iwu makumi atanu najimu (60), iwu makumi asatu (30). Chayikuwiliwu""."
"41013024 Yesu hikuyitila chishimu chikwawu. ninji, "" Wanta wamwiwulu wuji neyi muntu wakuwili mbutu yayiwahi mwiha jinji."
"41013025 Ilang'a antu chakaminuwu tulu, mukwankunyi ninji hakwinza nakukuwa mbutu yamatahu mukachi katijiku hakujiyila kwinji."
"41013026 Ilang'a chabalukili mitondu, hiyikusakumuna matahu hiyakumwekana nawa."
"41013027 Ang'amba zhamwini itala hiyakwinza nakumwila nawu, 'Mwanta, hiwakuwili mbutu yayiwahi mwiha jeyiku?'"
"41013028 ""Yena hakuyila ninji, 'Anachili kuji mukwankunyi nami""."
"41013029 ""Ilang'a mwini mukala ninji, nehi, mwakenza kwila chimubwita matahu, mukubwita kumu nizhimbutu."
"41013030 Zhikulili tuhu hamu kumuzhezhima nihakumuna hachilaaka chakumuna nakayila akwakumuna nami, sambilenu kukung'ulamu matahu, muyikasi yita mwakayochi, hakwila tijiku muyikung'wili munkalang'a yami."""""
"41013031 Yesu hakuyitila chishimu chikwawu. ninji, "" Wanta wamwiwulu wuji neyi kambutu kanyanya kaMusitaji kamu kanoneliyi muntu, hakukatumba mwiha jinji."
"41013032 Chalala jiku kambutu kakuminamu kukeha hambutu zhezhima, ilang'a chikakukula hikakubajika yiputa yakutumba yezhima, mutondu yinji. Wakwila niatuja ahaluzwizu hiyakwinza nakutung'ila yisakala yawu kunyitayi yinji."""
"41013033 Yesu hakuyitila chishimu chikwawu ninji, ""Wanta wamwiwulu wuji neyi ilung'i janoneli mumbanda, hakusha mumahebi asatu awung'a, wung'a wezhima wing'ila niilung'i""."
41013034 Yesu walezheli mazaza awantu yuma yezhimiyi nayishimu hohu; hayilezheli chakaji chishimuku.
"41013035 Kulonda mwahosheliyi kapolofwetu mwakalumbuluki, mweliliyi ninji, Nakahosha nayishimu, nakahosha yuma yazhinjiliwu kufumisha hiyaliliwu chilulu champata yamunu mwishina""."
"41013036 Yesu hakushiya mazaza hakufunta mwitala. Atumbanzhi twinji hiyakwinza kuji yena nawu, Tulumbulwili chishimu chamatahu amwiha""."
"41013037 Yesu hakuyakula ninji, ""Wakuwang'a mbutu yayiwahi jiyi mwana kamuntu."
"41013038 Iha jiyi mpata yamunu mwishina; mbutu yayiwahi jiwu anyana kawatama,"
"41013039 Mukwankunyi wayikuwili jiyi Jiyabolu. kumuna jihu-hamba kakuma nyaka yinu, akwakumuna jiwu aang'elu."
"41013040 Chakung'ulawu matahu nakuyocha mukesi, jichi chichakela nihamba kakuma nyaka yinu."
"41013041 Mwana kamuntu wakatemesha Ang'elu zhinji, akafumisha muwanta winji yuma yajimbwishang'a yezhima nialuwang'a."
"41013042 Akayinatila muluteng'u lwakesi, mwakekala kujila nikujisumona kumazewu."
41013043 Hohenohu along'a akatong'eka muwanta watata yawu neyi itang'wa. Yowu wukweti matelu akutiya atiyi.
"41013044 ""Wanta wamwiwulu wuji neyi chuma chalema wuseya chaswekawu mwiha, chanachiwaniwu kuji muntu hakuchisweka cheng'i. namuzang'alu watiyiliyi hakuya nakulanjisha yajing'ayi nayu yezhima hakulanda ihoju."
"41013045 Cheng'i nawa, wanta wamwiwulu wuji neyi nakukeng'akeng'a mpelola zhazhiwahi."
"41013046 Chanawaniyi mpelola yimu yaswezha kulema wuseya, hakuya nakulanjisha yuma yajing'iyi nayu yezhima, hakuyilanja."
"41013047 Cheng'i nawa, wanta wamwiwulu hwuji neyi kaleng'i kalalumwinawu makalung'alwizhi, hiyakupompeshelamu anshi zhanyichiji yezhima."
"41013048 Chikanenzali mbe-e, hiyakukunkumukila kuchikumu; hiyakushakama, hiyakupompeshela yayiwahi mumahembi, yatama hiyakuyinata."
41013049 Jichi chichakela nihamba kakuma nyaka yinu. Ang'elu amba kenza nakwambula atama kuji along'a.
"41013050 Amba kayinatila muluteng'u lwakesi, mwamba kekala kuji nakujiumona kumazewu."
"41013051 Yuma yezhimiyi yinayilumbulukili, tahinji Hiyakumwila nawu, eng'a."
"41013052 Yena hakuyilezha ninji, Jichi ang'anjiki ezhima anlezhiwu yawanta wamwiwulu, aji neyi mukwetala wukwijisha yuma yinji yalema yaswekeliyi, niyayiha niyayikulu."
"41013053 Cheliliyi Yesu nakumishi jehi yishimu iyi, hakufuma kwenoku."
"41013054 Chanenziyi mwilung'a jinji yomweni, hakuyitang'isha mushikola yawu; hiyakuhayama nankashi nawu, Iwu muntu, awmaana niniyi nyijimu yang'ovu nayiwanihi?"
41013055 Injiwu mwana kamukwakusong'aku? Mama yinji hiyamutenang'a nawu Maliyaku?
"41013056 Niahelinji hituji nawu wezhima wawuku? inji iwu muntu, iyi yuma yezhimiyi nayiwanihi?"
"41013057 Hiyakumona muji yena chuma chakuyijimbwisha. Ilang,a Yesu hakuyila nanji, Kapolofwetu hayamujiwulang'aku, kumujiwula ching'a mwilung'a jinji yomweni, nimwitala jinji yomweni."
"41013058 Chelili wena kukuhwelela nehi, yena nawa kwila nyijimu yang'ovu yayivulu kwenoku nehi."
41014001 Wena mwakowu nyuuli Herodi hakutiya mpuhu yaYesu;
"41014002 hakuyila ang'amba zhindi ninji, Jiyi Yowanu Njimiki, nasang'uki muji afu, dihu hanafumi nyijimu iyi yang'ovu yenda yikong'eka muji yena."
"41014003 Mulong'a henohu Herodi wamukwata jehi Yowanu, wamukasa jehi, wamusha dehi mukaleya hansang'u yaHerodiya iŋodamanakwindi Fwilipu."
"41014004 Muloŋa Yowanu wamwilili nindi, Chinjila eyi kwikala nindi."
"41014005 Chakeŋeliyi kumujaha, hakutiya woma wezaza dawantu, mulova amutong'ojokeli nawu hikaprofwetu."
"41014006 Ilaŋa chashikili itaŋwa dakwanuka kuvwalika kwaHerodi, mwana kaHerodiya wamumbanda hakuhang'ana mukachi kawu, hakumutiyisha Herodi kuwaha."
"41014007 Henohu hakumukana chakusanyika ninji, Nukukwinka yejima yiwukulomba."
"41014008 Niyena amuleja dehi kudi mama yinji ninji, Nyinki kunu mutu waYowanu Njimiki hacheng'a."
"41014009 Mwanta hakuneng'a, ilang'a ochu cheliliyi yena nasanyiki dehi, ninowu ashakaminiyi nawu nakudya, hakuyilezha antu ninji, Mwinkenuwu."
"41014010 Hakutemesha antu, hiyakumuketula Yowanu mutu omu mukaleya."
"41014011 Mutu windi hiyakuwuletela hacheng'a, hiyakumwinkawu owu mwana wamumbanda, yena hakuwutwala kuji mama yindi."
"41014012 Atumbanji twindi hiyakwinza nakunona chivunvuma, hiyakuchizhiika, hiyakuya nakumulezhamu Yesu."
"41014013 Yesu chanachitiyiyi, hakufuma kwenoku muwatu, hakuya kwakankawindi. Mazaza awantu chanachitiyuwu, hiyakufumafuma munyikala yamaneni, hiyakumulondela hamaseki."
"41014014 Yesu hakwijika, hakumona izaza jeneni, hakuyitiyila wushona, hakuuka antu awu akata."
"41014015 Chikuneli melela, atumbanji hiyakwinza kuji yena nawu, Munu mumpata mwaana wunahiti jehi; yili awa mazaza ayi kwawu, akapawuli yakudya yawu munyikala."
"41014016 Ilaŋa Yesu hakuyila nindi, Akuyiladi? Yinkenu enu aweni yakudya."
"41014017 Wena hiyakumwila nawu, Kunu tukweti kwamankendi atanu hohu, ninshi jiyedi."
"41014018 Yena nindi, Yiletenu kunu kudami."
"41014019 Hakulezha mazaza awantu ninji ashakami hamatahu; hakutambula owu mankenji atanu ninozhu inshi jiyedi, hakutala kwiwulu, hakukiswila nkisu, hakuhumuna mankendi, hakuyinka atumbanzhi, atumbanji hiyakwinka mazaza."
41014020 Adiili wezhima wawu; ekutili; anoneni yibalu yasheluhu mahebi ikumi nayedi (12) ato-o.
"41014021 Ádiili ading'i amayala kwiji neyi makombakaji atanu (5000), kubombelaku niambanda nianyana."
"41014022 Hohenohu hakushinjila atumbanji nindi eng'ili muwatu, ayang'ahu dehi kwishinadi; kulonda yena ayilezhi mazaza ayi kwawu."
"41014023 Chanayilejiyi mazaza ayi kwawu, hakukanduka hampidi kwakadi antu, nakulombela; chikuneli melela sang'a ashakaminayi kwenoku kwakankawindi."
"41014024 Henohu watu wunashiki dehi mukachi kezhiya, hiwukukabakana namankanda, mulozha mpepela yading'i nakufuma kwakuyawu."
41014025 Hachilu chawufuku chamuchiwana yena hakwinza kuji wena nakwenda hewulu jamenzhi.
"41014026 Atumbanzhi chamumwenuwu nakwenda hewulu damenji, hiyakwakama nawu himujimu, hiyakukaloka nawoma watiyiluwu."
"41014027 Ilaŋa Yesu hakuhosha nawu hohenohu nindi, Tiyenu kuwaha, yami; bayi mutiya womaku."
"41014028 Petulu hakumwakula nindi, Mwanta, neyi yeyi, ng'ili ninami ninzi kudeyi hewulu damenzhi."
"41014029 Yena nindi, Inzang'a. Petulu hakufuma muwatu, hakwenda hewulu damenji, nindi ayi kudi Yesu"
"41014030 Ilang'a chamweniyi mpepela, hakutiya woma, hakutachika kunekama, hakukaluka nindi, Mwanta, nhandishi!"
"41014031 Yesu olola nichikasa chindi hohenohu, hakumukwata, hakumwila ninji, Eyi wukweti kukuhwelela kwantesha, wunalulutiji?"
"41014032 Chanakandamuwu muwatu, mpepela yimwena ninzo-o."
"41014033 Áding'i muwatu hiyakumufukamina nawu, Chalala yeyi Mwana kaNzambi."
"41014034 Chanazambukuwu kwishinadi, ashika nikuchikumu chakwituŋa daGenesareta."
"41014035 Chanamwilukuwu kuji amayala akwenoku, hiyakutemesha temesha mazu kumutamba wezhimowu kwi-ndo, hiyakumuletela antu akata ejima;"
"41014036 hiyakumulembelela nawu akunki hela kumukunjulu wehina dindi hohu, ezhima akunkiluku akoleli."
"41015001 KuYerusalema hikukufuma aFwarisewu nawansoneki,"
"41015002 hiyakwinza kudi Yesu nawu, Atumbanzhi tweyi amotokelaŋadi chaaku chawakulumpi, chadyaŋawu chakadi kwisuka?"
"41015003 Yena hakuyakula nindi, Indi enu nawa mwamotokelaŋadi mwayilejeliyi Nzambi, mulemeshi chaaku chenu?"
"41015004 Nzambi wayilejeli nindi, Lemeshaku tata yeyi namama yeyi; ninji, Wúkutena tata yinji hela mama yinji chatama afwi kwinji."
"41015005 Hakwila enu nenu, Neyi muntu wukumwila tata yindi hela mama yinji ninji, Chuma chadiŋi chakukukwasha nachu nachinki dehi Nzambi;"
41015006 nenu bayi alemesha nawa tata yinjuku. Munapepeleshi nshimbi yaNzambi nachaaku chenu.
"41015007 Enu amfwikiji! Komana chaprofweteliyi Isaya waprofweteli chachiwahi,"
"41015008 chayiteneniyi nindi, Antu awa anlemeshaŋa nanyivumbu yawu, Hakwila nyichima yawu yiji kwakulehi nanami."
"41015009 Ajifukulang'a tuhu kudami, Chataŋishang'awu akwawu yijila yawantu nawu diku kutaŋisha kwalala."
"41015010 Hakutambika izaza dawantu, hakuyila nindi, Tiyililenu mwiluki chachiwahi."
41015011 Chéng'ilaŋa mukanwa hidichi chatamishang'a muntuku; cháfumang'a mukanwa dichi chatamishang'a muntu.
"41015012 Atumbanji hiyakwinza nakumwila nawu, Eyi wuneluki neyi aFwarisewu chatiyawu mazu awa ahila, tahinji?"
"41015013 Yena hakuyakula nindi, Nyitondu yejima yabulili kutumba Tata yami wamwiwulu, akayibwitamu."
"41015014 Yilekenu tuhu kwawu, hiyanlomboli amputamesu. Neyi mputamesu wukulombola mukwawu mputamesu, mwayeji wawu akuholokela mwibuku."
"41015015 Petulu hakumwila ninji, Tulumbulwiluku chishimu ichi."
"41015016 Yena ninji, Enu nawa nihanu kanda mukwati maana?"
"41015017 Yezhima yayaŋa mukanwa yayaŋa mwivumu, yanatewaŋa kumpata. Enu kuchiluka nehi?"
41015018 Yuma yedikaŋa mukanwa jiyi yatamishaŋa muntu.
"41015019 Mulong'a kumuchima jiku kwafumang'a yitong'ojoka yatama, niwubanzhi, niwuvumbi, nikubazhama, niwukombi, niwunsahu wakutwamba, nikutukana."
"41015020 Yeniyi jiyi yuma yatamishang'a muntu, hakwila kujya namakasa akaji kwisuka chachiwahi, hichatamishang'a muntuku."
"41015021 Yesu hakufuma kwenoku, hakuwombolokela kumutamba waTira naSidoni."
"41015022 Kutala mumbanda wakuKenani hakufuma kumutambowu, hakubilela ninji, Eyi Mwanta, mwana kaDavidi, ntiyili luwi; mwanami wamumbanda hakukaba nankashi nandemoni."
"41015023 Yena kumwakula izu nidimu nehi. Atumbanzhi twinji hiyakwinza nakumulembelela nawu, Mulezhi afumuku, wuji nakutulondela nakubilela."
"41015024 Yena hakwakula ninji, Antemesheli kunyikoku yajimbala yetala daIsarela hohu."
"41015025 Yena mumbanda hakwinza nakumufukamina ninji, Mwanta, nkwashuku."
"41015026 Yena hakwakula ninji, Hichinawahi kunona mankenji awanyana nakunatila atuwaku."
"41015027 Yena mumbanda nindi, Mwamweni Mwanta, hela atuwa adyaŋa nkuuku zhaholokaŋa kumesa yawankaka jawu."
"41015028 Yesu hakumwakula ninji, Eyi mumbanda, kukuhwelela kweyi kwaswezha; akukwilila muwunakeŋi. Mwaninji wamumbanda akola niyoyena mpinji oyu."
"41015029 Yesu wafumini kwenoku hakuya nakukulisha izhiya daŊaliliya; hakukanjuka hampidi, hakushakamaku."
"41015030 Kuji yena hikukwinza mazaza awantu amavulu, anasenji niakwakubalakata, niamputamesu, niatumama, niayifwayi, niacheng'i amavulu, hiyakuyitenteka kunyendu yinji, hakuyuuka."
"41015031 Izaza dawantu hiyakuhayama chanamonuwu atumama hiyakuhosha, ayifwayi hiyakukola, akwakubalakata hiyakwenda, amputamesu hiyakumona. Hiyakulemesha Nzambi yaIsarela."
"41015032 Yesu hakutambika atumbanzhi twinji ninji, Natiyili izaza dawantu wushona, mulong'a anashakami jehi nanami mafuku asatu hiyakweti yakudyaku; hinakeng'i kuyimwang'a nanzalaku, akenda kafwa chinzeya munzhila."
"41015033 Atumbanzhi hiyakumwila nawu, Mankenji amavulu akwikutisha izaza dawantu dikumaha munu mumpata tukuyiwanahi?"
"41015034 Yesu hakuyila ninji, Mukweti mankenji ang'ahi? Nawu, Atanu nayedi, ninshi zhanyanya zhantesha."
41015035 Hakulezha izaza jawantu ninji shakamenu hamaseki.
"41015036 Hakunona owu mankenji atanu nayeji ninozhu inshi, hakusakilila, hakuhumuna, hakwinka atumbanzhi, atumbanji hiyakwinka mazaza awantu."
"41015037 Ajiili wezhima wawu, ekutili. Hiyakunona yibalu yasheluku yimpaya yitanu nayiyeji yato-o."
"41015038 Ájiili ading'i makombakazhi awana (4000) awamayala, kubombelaku niambanda nianyana."
"41015039 39 Hakuyila mazaza nindi ayi kwawu. Hakwing'ila muwatu, hakuya kumutamba waMang'adana."
"41016001 AFwarisewu nawaSadusi hiyakwinza nakumweseka, hiyakumulomba nawu ayilezhi chinjikihilu chamwiwulu."
"41016002 Yena hakuyakula ninji, Chikwelang'a melela nenu, Mwakacha, mulong'a mavu anachinani."
"41016003 Habudidi nenu, Lelu muji muzowa, chalala mavu achinana hiyakudikuŋa. Enu mweluka kushinshika yámwekanaŋa mwiwulu, hakwila yinjikijilu yamafuku awa kutwesha kuyiluka nehi."
"41016004 Chisaka chela nikutama niwuvumbi hichikulomba chinjikizhilu, hiyakayileja chinjikijiluku, ching'a chochinzhikijilu chaYona hohu. Hakuyishiya hakufumaku."
"41016005 Atumbanzhi hiyakushika kwishinaji, analalameni jehi kusenda mankendi."
"41016006 Yesu hakuyila ninji, Shinshikenu, mubabeli ilung'i jawaFwarisewu nawaSadusi."
"41016007 Wena hiyakujihuzhola nawu, Chochu chitunabuli kusenda mankenji?"
"41016008 Yesu chanachilukiyi, hakuyila ninji, Enu mukweti kukuhwelela kwantesha, muji nakudihujolelaji chochu chimwabula kusenda mankenji?"
"41016009 Nihanu saŋa mwayambila hohu, munalalameni jehi ana mankendi atanu anana makombakazhi atanu awantu (5000), mwanonenuku mahebi azhahi?"
"41016010 Hela ana mankenji atanu nayedi anana makombakazhi awana awantu (4000), mwanonenuku yimpaya ying'ahi?"
41016011 Munabulilidi kwiluka? Chinading'i nakuhosha nanenu hinading'i nakutena mankenduku. Nading'i nakwila nami babelenu ilung'i dawaFwarisewu nawaSadusi.
"41016012 Eluka nikwiluka nawu komana anatulezhi kubabela ilung'i damankenduku, natulezhi kubabela kutang'isha kwawaFwarisewu nawaSadusi."
"41016013 Yesu chanashikiyi kumutamba waKesareya Fwilipi, hakuyihula atumbanzhi twindi ninji, Ami Mwana kaMuntu, antu elaŋa nawu yaminyi?"
"41016014 Wena nawu, Amakwawu elang'a nawu yeyi Yowanu Njimiki; amakwawu nawu yeyi Elija; acheng'i nawu yeyi Yeremiya, inji kwizhi wumu wahadi atuprofwetu."
"41016015 Hakuyila ninji, Inji enu aweni mwelaŋa nenu yaminyi?"
"41016016 Shimona Petulu hakwakula ninji, Yeyi Kristu, Mwana kaNzambi wamumi."
"41016017 Yesu hakumwakula ninji, Eyi Shimona mwana kaYowanu wunakooleki, mulong'a anakumwekeshelichu kudi Tata yami wudi mwiwulu, bayi kudi muntuku."
"41016018 Ninami nukukulezha nawa nami, yeyi Petulu, helolidi jihu nakatung'ila chipompelu chami, niyenzelu yakalung'a yakakang'anya kudikang'a nachu."
"41016019 Nakakwinka nsapi zhawanta wamwiwulu, yonsu yiwakakasa hanu hamaseki, nimwiwulu akayikasa; yonsu yiwakasubula hanu hamaseki, nimwiwulu akayisubula."
"41016020 Henohu hakuyilezha atumbanzhi chakola ninji, Bayi mulezha muntu nenu yami Kristuku."
"41016021 Kufuma henohu Yesu hakutachika kulezha atumbanzhi twinji ninji, Ching'a nakaya kuYerusalema, nakakaba yuma yayivulu kuji akulumpi, nikuji akulumpi jawatupristu, nikuji ansoneki; akanzhaha, hetang'wa damuchisatu nakasaŋuka muji afu."
"41016022 Petulu hakumutwala kumbadi, hakutachika kumuhosha ninji, Chinzhila Mwanta. Bayi wakamona yumiyuku!"
"41016023 Yena hakushetumuka hakumwila Petulu nindi, Eyi Satana hitaku kunyima yami, keng'a wunlabishi, mulong'a hiwunashi muchima kuyuma yaNzambuku, wunashi muchima kuyuma yawantu."
"41016024 Yesu hakuyila atumbanji twindi henohu ninji, Muntu nakeng'i kunlonjami, ajibonji, anyamuni kulusu yinji, anlondaŋa."
41016025 Mulong'a muntu wukukeng'a kuhemba wumi windi wakawuzhimbesha; niwúkuzhimbesha wumi winji hansang'u yamami wakawuwana.
"41016026 Neyi muntu wukuheta mpata yamunu mwishina yezhima, ajimbeshelamu wumi winzhi, wakadiila kwoji? Chumanyi chakenkayi muntu akahimpi nawumi winji?"
"41016027 Mulong'a Mwana kaMuntu wakenza mulubanji lwakulema kwaTata yinji nawaŋelu jindi, wakenka antu ejima mwashikila nyijimu yawu."
"41016028 Nukuyilezha chalala nami kuji amakwawu anemani kunu, hiyakafwaku ching'a anamoni jehi Mwana kaMuntu chakwinzayi muwanta winji."
"41017001 Chimwahitili mafuku atanu najimu, Yesu hakutwala Petulu niYakoba nimanakwinji Yowanu, hakuyikandwisha hampiji yayilehi kwakankawawu."
"41017002 Hiyakumumona hakubalumuka mwacheng'i, kumesu inji hikukutong'eka neyi itaŋwa, nimahinindi hiyakutooka neyi mwaana."
"41017003 Kutala, kuji wena hikukumwekana aMosi naElija, hiyakuhanzhika ninzhi."
"41017004 Petulu hakumwila Yesu nindi, Mwanta, chachiwahi chituji kunu; neyi wuneteji, nitung'i kunu yisolu yisatu, chimu cheyeyi, chimu chaMosi, chimu chaElija."
"41017005 Iku wuchiji kuhosha, kutala ivu ditooka hidikuyizeng'amina; kutiya niizu hijikufuma mwivu odu ninji, Jiyi Mwanami nakeng'a, natiyang'a kuwaha nankashi mudi yena; mutiyililenu."
"41017006 Atumbanzhi chanajitiyuwu, hiyakujinata chamesu awu hamaseki, atiya niwoma nankashi."
"41017007 Yesu hakwinza hakuyikunka ninji, Nyamukenu, bayi mutiya womaku."
"41017008 Chanafumbuluwu mesu, kumona muntu nehi, ching'a yowu Yesu hohu."
"41017009 Chading'i nakukunkumukawu hampiji, Yesu hakuyileja nindi, Bayi mulezha muntu chuma chimunamonuku, ching'a Mwana kaMuntu nasang'uki jehi muji afu."
"41017010 Atumbanzhi twinji hiyakumwila nawu, Inji ichi chelang'awu ansoneki, nawu ching'a Elija akasambila kwinza?"
"41017011 Yena hakuyakula ninji, Chalala Elija wakenza, wakafuntisha cheŋi yuma yezhima muyajing'i."
"41017012 Ilang'a nukuyilezha nami Elija wenza dehi, hiyamwilukiluku, amukong'eli mwatweluwu nyichima yawu mwezhima. Chenochu nawa jichi chakamukabishawu Mwana kaMuntu."
41017013 Jichi atumbanzhi hiyakwiluka nawu nateni Yowanu Nzhimiki.
"41017014 Chanashikuwu kwizaza dawantu, hikukwinza muntu wumu nakumufukamina,"
"41017015 ninji, Mwanta, amutiyili mwanami luwi, mulong'a himukwachinkonya, wakabang'a nankashi, wadimbukilang'a kakavulu mukesi, kakavulu nawa mumenzhi."
"41017016 Namuleta kuji atumbanzhi tweyi, anakang'anyi kumuuka."
"41017017 Yesu hakwakula ninji, Enu chisaka chela nikubula kukuhwelela, nikuluwa, nukwikala nenu nyaka ying'ahi? Nukukabakana nenu nyaka ying'ahi? Muletenu kunu kudami."
"41017018 Yesu hakumuhoshola, njemoni amufuma nikumufuma; owu kansi akola nihohenohu."
"41017019 Atumbanzhi hiyakwinza kuji Yesu kwakankawawu nawu, Etu twakaŋenyadi kumufumisha?"
"41017020 Yena hakuyila ninji, Mulong'a wowu wakukuhwelela kwenu kwantesha; mulong'a nukuyilezha chalala nami, neyi mukweti kukuhwelela kwakweseka nakambutu kanyanya, mwaji kuyila mpidi iyi nenu, Tutulukaku kunu wuyi kuna, yaji kututuluka. Kwosi chuma chimwadi kukaŋanyaku."
41017021 Ilang'a wuji neyi iwu hiyafumang'a tuhuku; kufuma ching'a nakulombela nakuleka kudya.
"41017022 Chashakaminuwu muŊaliliya, Yesu hakuyila ninji, Mwana kaMuntu akamwinka mumakasa awantu,"
41017023 akamujaha; hetang'wa damuchisatu wakasang'uka mudi afu. Wena hiyakuneng'a nankashi.
"41017024 Chanashikuwu kuKaperinamu, owu atambwilang'a musonku hiyakwinza kuji Petulu nawu, Nkulung'ang'a yenu walambulang'a musonku waTembeli, tahindi?"
"41017025 Yena nindi, Eng'a walambulang'a. Chaneŋiliyi mwitala, Yesu hakusambila kumwihula nindi, Eyi Shimona, inji eyi wunatong'ojokiji? Anyanta ahanu hamaseki atambulang'a musonku hela mulambu kudanyi? Kuji anyanawu tahinji kuji antu acheng'i?"
"41017026 Cheliliyi nindi, Kudi antu acheng'i, Yesu hakumwila ninji, Komana anyana anaying'i kwawu."
"41017027 Hitunakeŋi kuyihilishaku, dichi yaku kwizhiya, wakombilumu ilowa, inshi yiwukusambila kulowa wakayasamishi mukanwa, wakawanamu mali, wakayinonumu, wakayinki, himusonku wetu nineyi ninami."
"41018001 Mpinji yoyenoyu atumbanji hiyakwinza kudi Yesu nawu, Nabadiki akwawu muwanta wamwiwulu hinyi?"
"41018002 Hakutambika mwana wanyanya, hakumusha mukachi kawu,"
"41018003 nindi, Nukuyileja chalala nami chiŋa mubalumuka, mwikali neyi anyana anyanya, mukunkulwayi himwakatwesha kwiŋila muwanta wamwiwuluku."
"41018004 Dichi yowu wukujizoza neyi mwana wanyanyiwu, jiyi nabajiki muwanta wamwiwulu."
"41018005 Nimuntu wukutambula mwana wanyanya wumu wuji neyi iwu mwijina jami, nantambulami;"
"41018006 hakwila muntu wukujimbwisha wanyanya wumu wahaji wenawa ankuhwelelami, chikuwaha kumukasila ilola jakuhalila deneni kunshiŋu, hikumuzhiyisha mwinying'i jamukalung'alwiji."
41018007 Oyu yihung'u yakamona matung'a ahanu hamaseki nansang'u jakudimbwisha! Mulong'a nsang'u jakudimbwisha jakenza hohu; ilang'a oyu yihung'u yakamona muntu wukujileta!
"41018008 Neyi chikasa cheyi, hela mwenju weyi wakudimbwishang'a wuketuli, wuwunatili kwakulehi naneyi; chinawahi kwing'ila muwumi nawufwayi hela nakubalakata kubadika kukunatila mukesi kahayanyaka wudi namakaseyi ayeji, hela nanyendu yeyi yiyeji."
"41018009 Neyi jisu jeyi dakudimbwishang'a jitubuli, wujinatili kwakulehi naneyi; chinawahi kwing'ila muwumi najisu jimu kubajika kukunatila mukesi kamukalung'a kachinana namesu ayeji."
41018010 Babalenu mubuli kujiwula hela mwana wanyanya wumu wuji neyi iwu; mulong'a nukuyilezha nami akweti ang'elu zhawu atalang'a mafuku ezhima kumesu aTata yami wekala mwiwulu.
41018011 Mulong'a Mwana kaMuntu nenzi nakwamwina azhimbala.
"41018012 Munatong'ozhoki ŋahi? Neyi kuji muntu wukweti nyikoku yinji nkulakazhi (100), neyi hanapwapuki wumu, abuli kushiya makumi atanu nawana natanu nawana (99), ayi kumapiji nakukeng'akeng'a owu napwapuki, tahindi?"
"41018013 Wamba kela wukumuwana, nukuyilezha chalala nami, wukuzang'alala namukoku owu chakubajika awa makumi atanu nawana natanu nawana (99) abulili kupwapuka."
41018014 Dichi muchima waTata yenu wuji mwiwulu hanakeng'i mwana wanyanya wuji neyi iwu kunong'aku.
"41018015 Neyi manakweyi nakuputoli, yaku wumukonkololi mwanaluwiyi kwakankawenu; neyi wukukutiya, wunamukoki jehi manakweyi."
"41018016 Ilaŋa neyi kwonti kwinji kukutiya, yakuku namuntu wumu hela nawantu ayedi, kulonda mazu ezhima akakoleli kutunwa twawayinsahu ayeji hela asatu."
"41018017 Neyi kwonti kwinji kutiyilila wena nawa, lezhaku chipompelu; neyi sang'a adikaŋilayi, kutiyilila chipompelu nehi, mufwanishi kweyi neyi himukwanshidi, hela neyi nsonkeshi."
"41018018 Nukuyileja chalala nami, yuma yimwakakasa hanu hamaseki, nimwiwulu akayikasa; yuma yimwakasubula hanu hamaseki, nimwiwulu akayisubula."
"41018019 Cheng'i nawa nukuyileja nami, neyi haji akwenu ayeji akutiyaŋana kulombela chuma hanu hamaseki, akayililachu kuji Tata yami wudi mwiwulu."
"41018020 20 Mulong'a kúnapompi hela ayeji hela asatu mwizhina jami, jiku kuniji mukachi kawu."
"41018021 Henohu Petulu hakwinza nakumwila ninji, Mwanta, mapampa kang'ahi akamputolayi manakwami, ami nimwanakenang'a ho-o? Kakashika mumapampa katanu nakayeji, tahindi?"
"41018022 Yesu hakumwila nindi, Hinukukuleja nami kakashiki mumapampa katanu nakayeji hohuku; ilang'a nami kakashiki mumakumi atanu nayeji, mapampa katanu nakayedi (70x7)."
41018023 Dichi wanta wamwiwulu wuji neyi mwanta wumu wakeng'eli kushinshika nyikuji yawandung'u zhinji.
"41018024 Chatachikiliyi kuyishinshika, hiyakumuletela muntu wamudiilili mukuji wamali, makombakaji ikumi (10,000)."
"41018025 25 Chizhinamukang'i kufuta, nkaka yinji hakuyileja ninji mulandishenu niyena, ning'ojinji, nianyaninji hamu, niyahetayi yezhima, akafuti."
"41018026 Dichi owu ndung'u hakujinata hamaseki, hakumulembelela ninji, Mwanta awunjishi muchima, nakakufuta yezhima."
"41018027 Nkaka yanowu ndung'u hakumutiyila wushona, hakumuumbaku, hakumwanakena mukuji owu."
"41018028 Ilang'a owu ndung'u chanedikiyi, hakumona mukwawu nduŋu ninji wading'i ninji namukuji wankulakazhi (100) yamali, hakumukwata, amukwata nihanyijiwu, ninji, Futaku mukuji weyi."
"41018029 Dichi owu mukwawu ndung'u ninji hakudinata hamaseki, hakumulembelela ninji, Wunjishaku muchima, nakakufuta."
"41018030 Yena kwonti kwindi, hakuya nakumusha mukaleya, ninji kufumamu ching'a wunafuti mukuji wezhima."
"41018031 Akwawu andung'u ninji chanamonuwu ochu cheliliyi, hiyakuneng'a nankashi, hiyakwinza nakumulezha nkaka yawu yuma yezhima."
"41018032 Nkaka yindi hakumutambika, hakumwila ninji, Eyi ndung'u watama, ami nakwanakena mukuji wuna wezhima nachina chiwanlembelela;"
"41018033 eyi kutiyila mukwenu njung'u neyi luwi, neyi china chinakutiyilami nehi?"
"41018034 Nkaka yindi hakumuzuwila, hakumwinka kuji akwakubabesha, ninji kufumamu ching'a nafuti mukuji wezhima."
"41018035 Dichi chakayilayi nawa niTata yami wamwiwulu, neyi enu mukubula kwanakena anakwenu nyilong'a yawu munyichima yenu."
"41019001 Dichi chelili Yesu nakumishi jehi mazu awa, hakufuma kuŊaliliya, hakuya kumutamba wawaYudeya wakwishinadi jaYodana."
41019002 Mazaza awantu aweni hiyakumulonjela; hakuyuukila kwenoku.
"41019003 AFwarisewu hiyakwinza kuji yena nakumweseka nawu, Muntu kuseng'a iŋodindi hansang'u zhezhima chalong'a, tahinji?"
"41019004 Yena hakuyakula ninji, Himunatang'i nsang'u yakwila nawu, wáyileng'eli hatachi, Wayileng'eli niiyala nimumbandaku, tahing'i?"
"41019005 ninji, Dichi iyala ashiyi tata yinji nimama yinji, Akakeli ing'odindi, Niwena ayeji akekali wumu."
"41019006 Hiyaji cheng'i ayeduku, aji wumu. Dichi ánabombuwu kuji Nzambi, bayi ayambula kuji muntuku."
"41019007 Wena hiyakumwila nawu, Inji Mosi wayilejelelidi ninji ayinki mukanda wakuseng'a, akamuseng'i tuhu?"
"41019008 Yesu hakuyila ninji, Mosi kuyiteja kuseŋa ang'odijenu chafumini hanyichima yenu yachinchika; ilang'a kufumisha hatachi hichading'i chochochuku."
"41019009 Nukuyilezha nami, yowu wukuseng'a ing'ojinji, ching'a namulong'a wawuzhila hohu; hakusumbula wacheng'i, neli wuvumbi, nimuntu wukusumbula mumbanda anaseng'uwu neli wuvumbi niyena."
"41019010 Atumbanzhi hiyakumwila nawu, Neyi nsang'u yamuntu nang'odindi yiji chochichi, komana kusumbula hichachiwahuku."
"41019011 11 Ilang'a yena hakuyila nindi, Antu ejima hiyakutwesha kwiteja izu ijuku, ching'a anenkuwu hohu."
"41019012 12 Mulong'a kuji afwa mwitala chakuvwalika nachu mumavumu awamama jawu; kudi afwa mwitala chakuyila kuji antu; kuji nawa anajilishi awenawu kwikala neyi afwa mwitala hansang'u yawanta wamwiwulu. Yowu natweshi kutambula izwiji, atambuli."
"41019013 Henohu hiyakumuletela anyana anyanya, kulonda ayinaŋiki makasindi ayilombeleli; atumbanzhi hiyakuyihoshola."
"41019014 Yesu ninji, Itejenu anyana anyanya, bayi muyilekesha kwinza kujamuku, mulong'a wanta wamwiwulu wawena adi chochichi."
"41019015 Hakuyinaŋika makasindi, hakufumaku."
"41019016 Kutala, kuji yena hikukwinza muntu wumu nindi, Eyi Nkulung'ang'a, chumanyi chachiwahi chinakela kulonda nakamoni wumi wahayanyaka?"
"41019017 Yena hakumwila ninji, Wunang'ihwilidi yuma yayiwahi? Muwahi wuduku wumu hohu; neyi wunakeŋi kwing'ila muwumi, hembaku nshimbi."
"41019018 Hakumwila ninji, Nshimbinyi? Yesu ninji, Kuzhaha muntu chinzhila; Kwila wuvumbi chinzhila; Kwiya chinzhila; Kushimuna wunsahu wakutwamba chinzhila."
"41019019 Lemeshaku tata yeyi nimama yeyi; niniyi yakwila nawu, Keng'aku mukwenu neyi chiwadikeng'a eyi aweni."
"41019020 Owu mukwenzi weyala hakumwila ninji, Yuma yezhimiyi nayihemba jehi, kunashaliji?"
"41019021 Yesu hakumwila ninji, Neyi wukukeng'a kwikala walala chikupu, yaku wulanjishi yiwuji nayu, wakayinki atuzweng'i, wakaheti maheta amwiwulu, winzi wunlonjang'a."
"41019022 Owu mukwenzi chanatiyiyi izu odu, hakufumaku nakuneŋa; mulong'a wading'i muntu waheta maheta amavulu."
"41019023 Yesu hakuyila atumbanzhi twinji ninji, Nukuyilezha chalala nami, mukwakuheta kwing'ila muwanta wamwiwulu chakala."
"41019024 Nukuyileja cheng'i nami, ng'ameli kuhanuka mujisu dandong'u chaswayi, hakwila mukwakuheta kwing'ila muwanta waNzambi chakala."
"41019025 Chanachitiyuwu, atumbanzhi hiyakuhayama nankashi nawu, Inji dinu wukutwesha kuhanda hinyi?"
"41019026 Yesu hakuyitala, hakuyila ninji, Chumichi chikukang'anya muntu, hakwila yuma yejima yinatwesheki kuji Nzambi."
"41019027 Petulu hakumwakula henohu ninji, Tala, etu tunashiyi yuma yejima, tunakulonjeli; indi etu twakatambulaji?"
"41019028 Yesu hakuyila ninji, Nukuyilezha chalala nami, hakuleng'a kwakwiha chakashakamayi Mwana kaMuntu hetanda jawanta jalubanji lwakulema kwinji, enu nawa munanlondami mwakashakama hamatanda awanta ikumi nayeji (12), nakusompesha nyunza yaIsarela ikumi nayiyeji (12)."
"41019029  Ejima anashiyi hela matala, hela anakwawu, hela ahelawu, hela atata zhawu, hela amama jawu, hela anyana, hela maha, hansang'u yejina jami, akatambwilamu nkulakazhi (100), akaswana niwumi wahayanyaka."
"41019030 Ilaŋa amavulu akusambila akekala akukuminina, niákukuminina akekala akusambila."
"41020001 Mulong'a wanta wamwiwulu wuji neyi njimi, wamenekeli bujiji nakufumba akwakukalakala kulonda ayitemeshi mwitempa jinji janyivinyu."
"41020002 Chanatiyang'aniyi nawakwakukalakala kuyinka idali jimu jimu mwifuku, hakuyitemesha mwitempa jinji janyivinyu."
"41020003 Hakwidika cheng'i kwakwihi nampinji yamuchisatu (09:00 hrs), hakumona amakwawu enjemazhala tuhu kuwulanjilu."
"41020004 Hakuyila ninji, Ninenu nawa yenu mwitempa janyivinyu, nukuyifweta mwalong'a. Hiyakuya."
"41020005 Hakwijika cheng'i kwakwihi nampinji yamuchitanu nayimu (12:00 hrs), nimpinji yamuchitanu nayiwana (15:00 hrs), hakwila mwomumu."
"41020006 Kwakwihi nampinji yamwikumi nayimu (17:00 hrs) hakwijika, hakuwana amakwawu anemani, hakuyila ninji, Muji nakwimazhalilaji kunu mwaana wezhima chakaji nyijimu?"
"41020007 Hiyakumwila nawu, Hikuji muntu natwinki mujimuku. Hakuyila ninji, Ninenu nawa yenu mwitempa."
"41020008 Chikuneli melela, owu mukwetempa hakumwila nhembi yinji ninji, Tambikaku akwakukalakala wuyinki wulooku wawu, wutachikili kuji ákuminina, ndo-o nikuji ásambila."
"41020009 Chanenzuwu owu enkeluwu mujimu kwakwihi nampinzhi yamwikumi nayimu (17:00 hrs), hiyakutambula idali jimu jimu."
"41020010 Chanenzuwu owu asambilili, hiyakutong'ozhoka nawu tukutambula wulooku wabajika, niwena nawa hiyakutambula mwomumu, idali jimu jimu."
"41020011 Chanatambuluwu, hiyakumutobela mweni itempa,"
"41020012 nawu, 'Awa akuminina anakalakali mpinji yimu hohu, eyi wuyesekezhi nanetu tunakabakani mwaana wezhima ninkanza yetu.'"
"41020013 ''hakwakula, hakwila mwinawu wumu ninji, 'Eyi mukwetu, hinakutamishuku, hitwatiyang'ana naneyi ijali jimuku?"
"41020014 Nonaku ijali jeyi, wuyang'a kweyi ami aweni nakeng'i kuyinka awa akuminina neyi chinakwinkeyi."
"41020015 Chinzhila kwila muchima wami nayuma yami tahijdi? Wunatiyi ichima nanichi chinabula wuzhinju, tahinji?"
"41020016 Jichi ákukuminina akekala akusambila, ákusambila akekala akukuminina."
"41020017 Yesu chayilang'ayi nakukanjuka kuYelusalema, hakutwala atumbanzhi ikumi nayeji (12) hambaji omu munzhila,"
"41020018 hakuyila jinji, Talenu, hitukuya nakukanjuka kuYelusalema. Mwana kaMuntu akamufukezhela kuji akulumpi zhawatuplistu nikuji ansoneki, akamwinka mulong'a wakwila nawu afwi hohu."
"41020019 Akamwinka nikuji azhentili akamusehi, akamuvupoli, akamupopeli hakulusu; itang'wa jamuchisatu wakasang'uka."
"41020020 Kuji yena hikukwinza mama yawanyana kaZebedewu hamu nawanyaninji, hakufukama kuji yena, amulombi chuma chimu."
"41020021 Yena hakumwila ninji, Wunakeng'iji? Yena mumbanda hakumwila ninji, Hoshaku izu jakushakamisha awa anyanami ayeji muwanta weyi, wumu kuchikasa cheyi chachijiilu, mukwawu kuchikasa cheyi chachimunswa."
"41020022 Yesu hakwakula ninji, Chuma chimunalombi himunachilukuku. Mukutwesha kunwa mulupasa lunukukeng'a kunwami, tahinji? Hiyakumwila nawu, Tukutwesha."
"41020023 Hakuyila ninji, Chalala mwakanwa mulupasa lwami, hakwila kushakama kuchikasa chami chachijiilu, hela kuchikasa chachimunswa, hichuma chakuyinkamuku, chambala chawálong'eshelawu jehi kuji Tata yami."
"41020024 Awa ikumi chanachitiyuwu, hiyakutiya kutama nankashi nanowu ayeji avwalika ivumu jimu."
"41020025 Yesu hakuyitambika ninji, Mweluka jehi anyanta zhawazhentili chayiyuulang'awu, niantu awu alema chekalang'awu nawanta haji wena."
41020026 Ilang'a mukachi kenu bayi chakekala chochochuku; yowu wukukeng'a kwikala muneni mukachi kenu ekali mukwakuyikalakela;
41020027 yowu wukukeng'a kwikala mukwakubajika mukachi kenu ekali ndung'u yenu.
"41020028 Mulong'a chalala chenzhiliyi Mwana kaMuntu halondeli ninji akamukalakeluku, ilang'a ninji akakalakeli akwawu, akenki wumi winji wakukuula nachu antu amavulu."
"41020029 Chajing'i nakufumawu muYeliku, izaza jawantu hijikumulondela."
"41020030 Kutala amputamesu ayeji anashakami kunsa yanzhila, chanatiyuwu nawu Yesu hakuhita, hiyakubilela nawu, Eyi Mwanta, mwana kaDavidi, tutiyili luwi."
"41020031 Izaza hijikuyihoshola nawu, Mwenenu nzo-o. Ilang'a wena aswezha nikubilela nawu, Eyi Mwanta, mwana kaDavidi, tutiyili luwi."
"41020032 Yesu hakwimana ku-ka, hakuyitambika ninji, Munakeŋi niyilili chumanyi?"
"41020033 Hiyakumwila nawu, Mwanta, atutoneshi mesu etu."
"41020034 Yesu hakuyitiyila wushona, hakuyikunka kumesu awu atona nihohenohu, hiyakumulondela."
"41021001 Chanaswiluwu kwakwihi naYerusalema, anashiki dehi kuBetefwaji, kumpidi yaOliveta, Yesu hakutemesha atumbanzhi ayedi, 12"
"41021002 ninji, Yenu mumukala wudi kumbidi wuna, chimukushika mukuwana chimbulu anamukasi, wudi namwanindi, mwakayikasununi, mwakanleteluwu."
"41021003 Neyi hadi muntu wukuyihula, mukwila nenu, Mwanta jiyi nayikeng'i; wukuyitemesha hohenohu."
"41021004 Chumochu chalondeli kulumbulula mwahosheliyi kaprofwetu,"
"41021005 nindi, Mulezhenu mwana kaZiyona wamumbanda nenu, Tala, Mwanta weyi hakwinza kudeyi, Wadizoza, wudi nakwenjela hachimbulu, Hamwana kachimbulu."
41021006 Atumbanzhi hiyakwila mwayilezheliyi Yesu;
"41021007 hiyakuleta chimbulu nimwaninji, hiyakunona mahinawu, hiyakushahu; yena hakukandamahu."
"41021008 Antu amavulu amwizaza jawantu hiyakwala mahinawu munzhila, amakwawu hiyakukunkula nyitayi kunyitondu hiyakwala munzhila."
"41021009 Mazaza atwamininuku, nialondelelaŋa munyima hiyakubilela nawu, Kisu kisu, wamwinu winzi eyi Mwana kaDavidi! Wakiswilewa iwu wukwinza mwijina daMWANTA! Kisukisu mwiwulu dakubajika!"
"41021010 Chaneŋiliyi muYerusalema, ŋanda yejima yivwakuka niipumba nawu, Yeniwu hinyi?"
"41021011 Mazaza nawu, Diyi kaprofwetu Yesu wakuNazareta wamuŊaliliya."
"41021012 Yesu hakwiŋila muTembeli yaNzambi, hakutemunamu ezhima alandishilaŋa nialanjililang'a muTembeli, hakuhinona nijimesa jawakwakuhimpa mali, nimatanda áwading'i nakulandisha tutela."
"41021013 Hakuyila ninji, Anasoneki nawu, Itala dami akaditena nawu itala dakulombela, hakwinza enu munadibalumuni dehi kwikala iyeŋu dawamakombi."
"41021014 Amputamesu niayifwayi hiyakwinza kuji yena muTembeli, hakuyuuka."
"41021015 Akulumpi jawatupristu niansoneki chanamonuwu yuma yakuhayama yeliliyi, nianyana akubilela muTembeli nawu, Kisu kisu, wamwinu winzi eyi mwana kaDavidi; hiyakutiya kutama nankashi."
"41021016 Hiyakumwila nawu, Eyi wunatiyi chakuhoshawu? Yesu hakwakula nindi, Eng'a; ochu cheliluwu nawu, Wunawanishi kuhameka kwakufuma mutunwa twawanyikeki, nitwawakwakwamwa; kanda muchitang'uhu dehuku?"
"41021017 Hakuyishiya, hakufuma muYerusalema, hakuya nakukama kuBetani."
"41021018 Chadiŋi nakufuntayi kung'anda nabujiji, hakutiya nzala."
"41021019 Hakumona mutondu wachikuyu kumbadi yanjila, hakuyaku, kuwanaku chuma nehi, kwamafu hohu. Hakuwuhosha ninji, Kunyaka yezhima bayi wakasong'a cheng'i nyikabuku. Hohenohu mutondu wachikuyu wuuma nichawu."
"41021020 Atumbanzhi chanachimonuwu hiyakuhayama nawu, Iwu mutondu O chiwunanyakali kuuma!"
"41021021 Yesu hakuyakula ninji, Nukuyileja chalala nami, neyi mukweti kukuhwelela kwakadi kutajika, himukwila ichi chaneluwu mutondu wachikuyu hohuku; hela kwila mpijiyi nenu, Tutulukaku, natikaku mwijiya; chikwikala."
41021022 Yuma yezhima yimukulombela nakukuhwelela mukuyitambula.
"41021023 Chaneŋiliyi muTembeli, akulumpi jawatupristu niakulumpi jawantu hiyakwinza kuji yena hajing'i nakutaŋishayi antu nawu, Eyi welaŋa yumiyi nawantanyi? Inji nakwinki wanta wakwila yumiyi hinyi?"
"41021024 Yesu hakuyakula ninji, Ninami nawa nukuyihula kajizu kamu; neyi mukung'akula, ami nawa nukuyilezha wanta wunelang'a nachu yumiyi."
"41021025 Nami, kuzhimika kwaYowanu kwafumini kujihi? Kwakwiwulu, tahinji kwakuji antu? Hiyakujihuzhola muntu namukwawu nawu, Neyi tukwila netu kwakwiwulu, wukutwila ninji, Inji jinu mwalekeleliji kumukuhwelela?"
"41021026 Kwinza neyi tukwila netu kwakuji antu, chikweti woma wezaza dawantu, mulong'a antu ejima elang'a nawu Yowanu hikaprofwetu."
"41021027 Hiyakumwakula Yesu nawu, Kwizhi, etu kwiluka nehi. Niyena hakuyila ninji, Ninami nawa hinukuyilezha wanta wunelang'a nachu yumiyuku."
"41021028 Indi enu munatong'ozhokiji? Muntu wumu wading'i nawanyaninji amayala ayeji. Hakwinza kuji wakusambila ninji, Mwanami, yaku nakukalakala mwitempa janyivinyu lelu."
"41021029 Yena ninji, Kwonti kwami. Kutwala muna hakubalumuka hakuya."
"41021030 Hakwinza kuji wamuchiyeji, hakumwila mwomumu. Yena hakumwakula ninji, Nukuya mwanta. Ilang'a kuya nehi."
"41021031 Awa ayeji, welili muchima watata yawu wumwojihi? Nawu, Wákusambila. Yesu hakuyila nindi, Nukuyileha chalala nami, ansonkeshi nawayivumbi akwing'ilang'ahu jehi muwanta waNzambi, enu mukushalahu."
"41021032 Mulong'a Yowanu wenzhili kujenu munzhila yakulong'a, enu himwamwitiyiluku, ilang'a ansonkeshi nawayivumbi amwitiyili; enu chimwachimweni, kubalumuka munyichima yenu mumwitiyi nehi."
"41021033 Tiyenu chishimu chikwawu nawa. Kwajing'i mwiniitala wumu wang'imini itempa janyivinyu, hakukolekaku ikoli, hakupunja mwakukamwina vinyu, hakutung'a kaposhi, hakujishila akwakujima, hakuya kwitung'a jacheng'i."
"41021034 Chakeng'eli kushika chilaaka chanyikabu, hakutemesha anjung'u zhinji kuji akwakujima ninji akamutambwili nyikabu yinji."
"41021035 Akwakujima hiyakukwata anjung'u zhinji, wumu hiyakumweta, mukwawu hiyakumuzhaha, mukwawu hiyakumwasa malola."
"41021036 Hakutemeshaku cheng'i nawa anjung'u amakwawu aswezha kuvula, ákusambila antesha, hiyakuyikong'a mwomumu."
"41021037 Ilang'a nkumininaku hakuyitemeshela mwaninji, ninji, Akamwakama mwanami."
"41021038 Ilang'a owu akwakudima chanamonuwu mwaninji, hiyakuhosha muntu namukwawu nawu, Iwu jiyi nswana; tumujahenu, tutambuli wuswana winji."
"41021039 Hiyakumukwata, hiyakumunatila hanzi yetempa janyivinyu, amuzhaha nikumuzhaha."
"41021040 Inji chakenzayi owu mukwetempa janyivinyu, wakayila ng'ahi owu akwakujima?"
"41021041 41 Hiyakumwila nawu, Owu antu atama wakayizhilumuna chakaji luwi, itempa danyivinyu wakajishila akwakujima acheng'i akamwinkang'a nyikabu yinji hayilaaka yayu."
"41021042 Yesu hakuyila ninji, Chasonekawu munyikanda yajila nawu, Ilola dalekeluwu antung'i, Dodinekali jaswezha kwoloka nankashi dakwiwombu; Ichi chafumini kuji MWANTA, Chakuhayama kumesu etu; kanja mutang'ang'ahu jehi, tahinji?"
"41021043 Dichi nukuyilezha nami, wanta waNzambi akayamukawu, akawinka munza wakasong'ang'a nyikabu yawu."
41021044 Muntu wukuholokela helolidi wukukotoka kotu kotu; hakwila muntu akaholokelawu kudi ilolidi dakamufukumuna neyi lunkung'u
"41021045 Akulumpi zhawatupristu niaFwarisewu, chanatiyuwu yishimu yinji eluka nikwiluka nawu nateni etu."
"41021046 Chakeng'eluwu kumukwata, atiyili woma wamazaza awantu, mulong'a antu elilang'a nawu hikaprofwetu."
"41022001 Yesu hakuyakula cheng'i nayishimu,"
"41022002 ninji, Wanta wamwiwulu wunafwani neyi mwanta wumu, watelekeleli mwaninji weyala mawizha akusumbwisha."
41022003 Hakutemesha ang'amba zhindi ayi nakutambika ákaninuwu jehi kwinza kumawizha; wena kwonti kwawu kwinza.
"41022004 Hakutemeshaku cheng'i ang'amba amakwawu ninji, Kayilezhenu ákanawu nenu, Mawizhami nalong'eshi jehi, nazhahi jehi aŋombi zhami, niayimuna zhami anuna, yuma yezhima yinawahi jehi, inzenu kumawizha."
"41022005 Ilang'a wena hiyakuchijiwula, hiyakujiyila iwu kwiha jinji, mukwawu kumawuseyinji."
"41022006 Ánashali hiyakukwata aŋamba jinji, hiyakuyikong'a chatama, hiyakuyizhahola."
"41022007 Owu mwanta hakuzuwa, hakutemesha mashijika inji, hakuzhilumuna wenowu ambanzhi, ocha ning'anda yawu."
"41022008 Hakuyila ang'amba jindi henohu ninji, Mawizhami anawahi jehi, hakwila awa akaninuwu hiyanateluku."
41022009 Dichi yenu kumaakenu anyikwakwa; ezhima mukumona muyitambiki enzi kumawizha.
"41022010 Owu ang'amba hiyakuya munyikwakwa nakupompesha antu amwenuwu ezhima, niatama niamawahi; kumawizha kwinzala nienyi to-o."
"41022011 Owu mwanta chaneng'iliyi nakutala enyi, hakumonamu muntu nabuli kuvwala chikowelu chamawija akusumbwisha."
"41022012 Hakumwila ninji, Eyi mukwetu, munu wuneng'ilumu ng'ahi chakaji chikowelu chamawizha? Yena kumona mwakuhosha nehi."
"41022013 Mwanta hakuyila ang'amba jinji henohu ninji, Mukasenu nikumakasa nikunyendu, mumunatili kumwijima wahanzi, kwakekala kujila nikujisumona kumazhi."
"41022014 Mulong'a kutambika anatambiki amavulu, hakwila kutonda anatonji antesha."
41022015 Henohu aFwalisewu hiyakuya nakutiyashana mwakumutila kunsang'u jakuhoshayi.
"41022016 Hiyakumutemeshela atumbanzhi twawu hamu nawakwaHelodi nawu, Eyi Nkulung'ang'a, etu tuneluki netu eyi wumuntu walala, watang'ishang'a antu nzhila yaNzambi mwalala hohu, hiwaakamang'a muntuku, hiwatalang'a kumesu amuntuku."
"41022017 Jichi tulezhi; kusonka kuji Kesali wunachitong'ozhoki neyi chalong'a, tahinji?"
"41022018 Yesu welukili mwataminawu, hakuyila ninji, Mukung'esekelaji, enu amfwikizhi?"
41022019 Nlezhenu mali akusonka nachu. Hiyakumuletela jali jimu.
"41022020 Hakuyila ninji, Ichi chifwikizha chanyi? Ninizhi nsona zhanyi?"
"41022021 Hiyakumwila nawu, jaKesali. Yena hakuyila ninji, Jichi yuma yaKesali inkenu Kesali; yuma yaNzambi inkenu Nzambi."
"41022022 Chanachitiyuwu hiyakuhayama, amushiya nikumushiya, hiyakuya."
"41022023 Ifuku oju kuji yena hikukwinza aSadusi, elang'a nawu afu hiyasang'ukang'aku;"
"41022024 hiyakumwihula nawu, Eyi Nkulung'ang'a, Mosi welili ninji, Neyi muntu wukufwa chakaji kushiya anyana, ing'ojinji akamusumbuli kuji manakwinji kulonda akavweli manakwinji anyana."
"41022025 Jichi etu twajii nawamayala atanu nayeji ivumu jawu jimu; wákusambila wasumbwili mumbanda, wafwili chakaji kushiya anyana, hakumushiyila manakwinji ing'ojinji."
"41022026 Niwamuchiyeji, niwamuchisatu mwomumu, ndo-o nikuji wamuchitanu nachiyeji."
41022027 Nkumininaku nimumbanda afwa nikufwa.
"41022028 Jichi hamba kasang'ukawu afu, awa atanu nayeji, yeniwu mumbanda wakekala ing'odawumwojihi? Mulong'a wezhima wawu amusumbwili."
"41022029 Yesu hakwakula ninji, Mwenda muluwa  kuluwa kwenu kunafumi hakubula kwiluka nyikanda yazhila, hela ng'ovu yaNzambi."
41022030 Mulong'a hamba kasang'uka afu hikwakekala kusumbula hela kusumbukaku akekala neyi chaduwu ang'elu mwiwulu.
"41022031 Hakwila nsang'u yakusaŋuka kwawafu, ochu chahosheliyi Nzambi nanenu,"
"41022032 ninji, Yami Nzambi yaAbalahama, Nzambi yaIsaka, Nzambi yaYakoba, himunachitaŋuku? Jichi Nzambi hiNzambi yawafuku, hiNzambi yawamomi."
41022033 Mazaza awantu chanachitiyuwu hiyakuhayama kutang'isha kwinji.
"41022034 AFwarlsewu chanatiyuwu nawu namweneshi aSadusi, hiyakujipompesha."
"41022035 Mwinawu mukwanshimbi wumu, hakumwihula mazu akumweseka,"
"41022036 ninji, Eyi Nkulung'ang'a, nshimbi yabajika nshimbi zhezhima nshimbinyi?"
"41022037 Hakumwila ninji, Keng'aku MWANTA Nzambi yeyi namuchima weyi wezhima, Nawumi weyi wezhima, Namaaneyi ezhima."
41022038 Jiyi nshimbi yakusambila  kulema.
"41022039 Kuji nawa yamuchiyeji yafwana neyi iyi nawu, Keng'aku mukwenu neyi chiwajikeng'a eyi aweni."
41022040 Hanshimbi izhi zhiyeji jihu halemena nshimbi yezhima niatuplofwetu ezhima.
"41022041 Hajing'uwu aFwalisewu achiji ajipompela hamu, Yesu hakuyihula,"
"41022042 ninji, Klistu munamutong'ozhoki nenu wuji ng'ahi? Himwana kanyi? Wena hiyakumwakula nawu, Himwana kaDavidi."
"41022043 Hakuyila ninji, Inji Davidi hajing'iyi nakuhosha muji Spilitu namuteneniji ninji Mwanta?"
"41022044 heliliyi ninji, MWANTA wamwilili Mwanta wami ninji, Shakamaku kuchikasa chami chachijiilu, Nichinakasha akwankunyi neyi kwishina janyendu yeyi."
"41022045 Davidi amutena ninji Mwanta, wukutwesha ng'ahi kwikala mwanindi?"
41022046 Hikwajing'i muntu watwesheli kumwakula izu nijimuku kufuma kwifuku odu hikwajing'i muntu wajing'i nawulobu wakumwihula yuma yikwawuku.
"41023001 Henohu Yesu hakuhosha namazaza awantu niatumbanzhi twinji hamu,"
"41023002 ninji, Ansoneki nawaFwalisewu ashakama hetanda jaMosi,"
"41023003 Jichi ilenung'a yuma yezhima yakuyitang'ishawu muyihembi, ilang'a bayi mwimbuzholang'a mwelang'awuku mulong'a akuminang'a jakuhosha hohu, kwilamu nehi."
"41023004 Mwamweni, akasang'a yisenda yalema yakala kusenda, hiyakutwika antu hamafwizhi, hakwila awenawu kwonti kwawu kuyiswizha hela namunu wawu."
"41023005 Nyijimu yawu yezhima ayililang'a yowu kwila nawu ayimoni kuji antu, enda atohesha tunyikanda twakukasa hamahamawu, ninyikundulu yakumahinawu."
"41023006 Kuyawizha akeng'a kushakama halema, nimumashikola akeng'a kushakama hamatanda alema."
"41023007 7 Akeng'a kuyimwosha kuwulanjilu, akeng'a kuyitena kuji antu nawu 'Rabi.'"
"41023008 Enu kwenu bayi ayitenang'a nawu Rabuku, mulong'a Nkulung'ang'a yenu wumu hohu, wezhima wenu ivumu jenu jimu."
"41023009 Bayi mutenang'a muntu hanu heseki nenu tata yetuku, mulong'a Tata yenu wuduku wumu hohu, yowu wamwiwulu."
"41023010 Bayi ayitenang'a nawa nawu anlomboluku, mulong'a Nlomboli yenu wuduku wumu hohu, jiyi Klistu."
41023011 Ilang'a wábajika mukachi kenu ekali mukwakuyikalakela.
"41023012 Muntu wukujitohesha akamukehesha, muntu wukujikehesha akamutohesha."
"41023013 Oyu yihung'u yimwakamonenu ansoneki nawaFwalisewu, amfwikizhi! Mwenzelelang'a akwenu hanzi yawanta wamwiwulu; mulong'a enu aweni himweng'ilang'a mwoku, hela akeng'a kwing'ila himwayitezhang'a kwing'ilaku."
"41023014 Oyu yihuŋu yimwakamonenu ansoneki nawaFwalisewu, amfwikizhi! Mwadyang'a matala awambanda amfwila, himukulombela kulombela kwakujimbana kwakwila lombele-e; jichi akayitanyisha chakubajika."
"41023015 Oyu yihung'u yimwakamonenu ansoneki nawaFwalisewu, amfwikizhi! Mwahitang'anang'a nikumenzhi nikumpata kulonda kubalumuna muntu wumu ekali kaYudeya; chakwilayi chochochu, himukumwilisha mukwakalung'a kachinana wakubajika enu muyeji."
"41023016 Oyu yihung'u yimwakamonenu anlomboli amputamesu! Mwelang'a nenu, Muntu wukusanyika Tembeli hakweti nsaŋuku hakwila wúkusanyika wulu waTembeli, nenu jiyi wukweti nsang'u."
"41023017 Enu mwabula maana, amputamesu! Yabajika yika? Wulu, tahinji Tembeli yazhilika wulu?"
"41023018 Cheng'i nenu, Muntu wukusanyika kameng'a kakulambwila hakweti nsang'uku; hakwila wúkusanyika chamukunkulu chiduhu, nenu jiyi wukweti nsang'u."
"41023019 Enu amputamesu, yabajika yika? Chamukunkulu, tahinji kameng'a kakulambwila kazhilika chamukunkulu?"
41023020 Dichi muntu wukusanyika kameng'a kakulambwila nasanyikili kumu niyuma yejima yiduhu.
41023021 Nimuntu wukusanyika Tembeli nasanyikili kumu niwáshakamamu.
"41023022 Nimuntu wukusanyika iwulu nasanyikili kumu niitanda daNzambi dawanta, niwáshakamahu."
"41023023 Oyu yihuŋu yimwakamonenu ansoneki nawaFwarisewu, amfwikiji! Mwamwinkang'a Nzambi mulambu wandúng'u wamwikumi, niwanyitondu yamavumba amawahi, niwakasakwa; munaleki kwila yuma yanshimbi yalema, kwokusompa, niluwi, nikukuhwelela. Neyi mwelaŋa yeniyi, niyikwawu himwaji kukang'anya kuyilaku."
"41023024 Enu anlomboli amputamesu! Mwakelulang'a ng'weneni, hakwila ng'ameli himukuminya."
"41023025 Oyu yihung'u yimwakamonenu ansoneki nawaFwarisewu, amfwikizhi! Mwatookeshang'a hanzi yalupasa nacheng'a, hakwila mukachi chochimwadisoma nanyilami nikubajama."
"41023026 Eyi kaFwarisewu wamputamesu, sambilaku kutookesha mukachi kalupasa nacheng'a, kulonda nihanzi hatooki nawa."
"41023027 Oyu yihuŋu yimwakamonenu ansoneki nawaFwarisewu, amfwikizhi! Muji neyi majamu akupembezha, amwekana lubanji hanzi, hakwila mukachi mwenzala mafwaha awafu, niwuzondu wejima."
"41023028 Dichi ninenu nawa, hanzi mwamwekana kulong'a kuji antu, hakwila mukachi mwenzala niwumfwikzhi nikuluwa mbe-e."
"41023029 Oyu yihung'u yimwakamonenu ansoneki nawaFwarisewu, amfwikizhi! Mwatung'ang'a majamu awatuprofwetu, mwawahishang'a mazhamu awakwakulong'a;"
"41023030 30 mwelang'a nenu, Neyi twading'i hamafuku ading'uwu ankakulula zhetu, mutenowu hitwatiyashanini nawu kupwekesha mashi awatuprofwetuku."
"41023031 Dichi munadishimuni wunsahu enu aweni, nenu muyanyana kanawa azhahili atuprofwetu."
41023032 Dichi wanishenu kwenu mwesekeleli ankakulula zhenu.
"41023033 Enu atupela, enu anyana katubandayula, mukupuluka ŋahi kukutanya kwamukalung'a kachinana?"
"41023034 Talenu, nukuyitemeshela atuprofwetu, niakwamaana, niansoneki; amakwawu mwakayijaha nakuyipopela hamakulusu; amakwawu mwakayivupolela mumashikolenu, mwakayikabisha, aya mukaliwu ayikabisha, aya mukaliwu ayikabisha;"
"41023035 kulonda mwakamoni mulong'a wamashi awantu along'a ezhima apwekesheluwu hanu hamaseki, kufumisha kumashi aAbeli, wading'i muntu walong'a, ndo-o nikumashi aZekariya mwana kaBarakiya, mwazhahilili hakachi kamwazhila nakameng'a kakulambwila."
41023036 Nukuyilezha chalala nami chisakichi chakamona yuma yezhimiyi.
"41023037 Eyi Yerusalema, Yerusalema, wazhahang'a atuprofwetu, waasaŋa malola antu akutemeshelang'awu! O mapampa kuvula inakeng'eli kukung'wija anyaneyi neyi chakung'wijaŋayi chaadi anyaninji mumpuula zhinji, enu kwenu kwonti kwenu!"
"41023038 Talenu itala denu anayishilidu jehi, jineli jehi kwachihembi hohu."
"41023039 Mulong'a nukuyilezha nami, kufumisha hanu himwakanmona cheng'uku, kunmona ching'a himwakela nenu, Wakiswilewa iwu wukwinza mwijina daMWANTA."
"41024001 Yesu hakwijika muTembeli. Hading'iyi nakuya munzhila yinji, atumbanzhi twinji hiyakwinza kuji yena nakumulezha matala aTembeli."
"41024002 Yena hakwakula ninji, Munamoni yuma yezhimiyi? Nukuyilezha chalala nami, kunu hikwamba kashala ilola nijimu dakanaŋamana helola dikwawu dakabula kunatika hesekuku."
"41024003 Chashakaminiyi hampiji yaOliveta, atumbanzhi hiyakwinza kuji yena kwakankawawu nawu, Tulezhi hamba kela yumiyi, nichinzhikijilu chakwiluka nachu hiwamba kenzeyi, nihamba kakuma nyaka yamakonu."
"41024004 Yesu hakuyakula ninji, Babalenu akenda kayiluwaŋesha kuji antu."
"41024005 Muloŋa mwizhina jami mwakenza amavulu akela nawu, yami Kristu, akaluwang'esha amavulu."
"41024006 Mwakatiya nsang'u zhamazhita, nimbonzhi zhamazhita, ilang'a jinu bayi mwakaakamaku, mulong'a yumiyi ching'a yimwekana hohu, hakwinza kukumisha kuchiji kanda."
"41024007 Mulong'a munza wumu wakanyamuka nakulwa namunza wukwawu, wanta wumu nawanta wukwawu. Kwamba kaholoka nzala ninyitentanshi kweng'i nakweng'i."
41024008 Ilang'a yuma yezhimiyi jiyi yihung'u yakutachika.
"41024009 Henohu akayitwala mwakamoni yihung'u, akayizhahola, akayihela kuji nyunza yezhima kukoola izhina dami."
"41024010 Henohu amavulu akajimboka, akajifukezha nikuhelang'ana."
"41024011 Kwakamwekana atuprofwetu akutwamba amavulu, akaluwang'esha antu amavulu."
"41024012 Mulong'a kuluwa chikwakavula, kukeng'a kwawantu amavulu kwakaya nakukeha."
41024013 Muntu wakakakela nikunsa ng'iyi wakahanda.
"41024014 Ninsaŋu iyi yawanta yayiwahi akayishimwang'ena mwahita matung'a ezhima mwashakamawu antu, kulonda yakayilili nyunza yezhima wunsahu; henohu jihu hakenza kukumisha."
"41024015 Dichi chimwakamona chishimashima chakaletesha mahembi, chanatenuwu kuji kaprofwetu Danyeli, chinemani jehi mwazhila; muntu wukutang'a ashinshiki;"
41024016 henohu antu akekala muYudeya akatemukili kumapidi;
41024017 muntu wakekala hewulu jetala bayi akasuluka nakwidisha yuma yamwitala dinduku;
41024018 nimuntu wakekala mwiha bayi akafunta nakunona kahuma kinduku.
41024019 Oyu yihuŋu yakamonawu ákekala namavumu niákaamwisha hamafuku owu!
41024020 Lombelenu kulonda chimwakatemuka chakabuli kwikala hamashika hela haSabata.
"41024021 Mulong'a henohu hamba kekala yihung'u yasweja, yakwila kufumisha kutachi yamatung'a kushika nikulelu, kanda ayimonang'ahu jehi, hela kumbidi hiyamba kayimona cheŋuku."
"41024022 Neyi akabula kukehesha wena mafuku owu, hikwakekala antu akahandaku. Ilang'a mafuku owu akayikeheshela hanyizhimba yawátondewa."
"41024023 Henohu neyi akayila kudi antu nawu, Talenu, Kristu wuji kunu; hela nawu, kuna; bayi mwaketiyaku."
"41024024 Mulong'a mwakenza aKristu akutwamba niatuprofwetu akutwamba, akalezha antu yinjikizhilu yamaneni niyuma yakuhayamisha, kulonda akeseki kuluwaŋesha hela aweni atondewa, neyi chinatwesheki."
"41024025 Tiyenu, nayilejang'ahu jehi."
"41024026 Dichi neyi akayila nawu, Talenu, ona wuji muchinkalampata ona; bayi mwakaya mwoku. Hela nawu, Talenu, iwu wuji mukapekiwu; bayi mwaketiyaku."
"41024027 Mulong'a china chakenang'a nzazhi kumusela yimwekana nikumujika, dichi chamba kela nihamba kenzayi Mwana kaMuntu."
41024028 Kunafwili kanyama diku kukupompela makubi.
"41024029 Mafuku akalondashana muyihung'u oyu chakaji nikuleha, itang'wa jakeyila, nikakwezhi hikakatong'ekaku, nitutumbwa twakaholoka mwiwulu, ning'ovu zhamumawulu zhakakanka."
"41024030 Kulondela henohu, mwiwulu mwakamwekana chinjikizhilu chaMwana kaMuntu; kulonjela henohu nyunza yahamaseki yezhima akatumpa, akamona Mwana kaMuntu wuji nakwinza hamavu amwiwulu, nang'ovu nilubanji lwakulema kwasweja."
"41024031 Wakatemesha ang'elu hindi nampùng'a yaswezha kuvuma, akapompeshi indi atondewa, mwahita iseki dezhima, kufumisha kunsa yewulu yimu, ndo-o nikunsa yikwawu."
"41024032 Dichi kwatilenu maana kumutondu wachikuyu. Chiwelang'a neyi mutayi wawu wunovwahi jehi, hiwukusapuka mafu awu, himukwiluka nenu nkanza yiji kwakwihi."
"41024033 Dichi ninenu nawa chimwakamona yuma yezhimiyi, kelukenu nenu Yena wudi kwakwihi, kwokuyisu kachi."
"41024034 Nukuyilezha chalala nami chisakichi hichakahitaku, ching'a yuma yezhimiyi yinamani."
"41024035 Iwulu neseki amba kahita, mazu ami hiyamba kahitaku."
"41024036 Ilang'a itang'wodu hela mpinji oyu hosi wayilukaku, hela ang'elu amwiwulu, hela Mwana ching'a Tata hohu."
"41024037 Chadiŋi hamafuku aNowa, dichi chakela nihakenzayi Mwana kaMuntu."
"41024038 Mulong'a chakela neyi mafuku ading'i akuleta kujibazhi, ajiilang'a, anwinang'a, asumbwilang'a, asumbwishilang'a, nikwifuku jeng'ililiyi Nowa muwatu,"
"41024039 nichenzhili jibazhi nakuyikumpula wezhima wawu, wena kuchiluka nehi; dichi chakela nihakenzayi Mwana kaMuntu."
"41024040 Henohu amayala ayeji akekala mwiha, wumu akamutwala, mukwawu wakashala"
"41024041 Ambanda ayeji akekala kwiyanda, wumu akamutwala, mukwawu wakashala."
"41024042 Dichi tonenu, mulong'a himuneluki ifuku jakenzayi Mwanta wenuku."
"41024043 Kuminenu jakwiluka nenu neyi mwiniitala welukili chilu chikwinza ikombi, mutenowu watoneni, haji kwiteja kumulokwela itala dinduku."
"41024044 Dichi ninenu nawa babalenu, mulong'a mpinji yimukubula kutong'ozhoka jiyi yakenzayi Mwana kaMuntu."
"41024045 Inji ng'amba washinshika wukweti maana, anenkuwu kuji mwanta winji mujimu wakuhemba mukala winji, akenkang'a akwetala jinji yakudya yawu hayinkelaŋawu hayinkelang'awu, hinyi?"
"41024046 Owu ng'amba akawanawu nakwila mwenomu hakenzayi mwanta winji, diyi wakakooleka."
41024047 Nukuyilezha chalala nami wakamwinka mujimu wakuhemba yuma yinji yahetayi yezhima.
"41024048 Ilang'a neyi kuji ng'amba watama wakela mumuchima winji ninji mwanta wami hakulaba,"
"41024049 hakutachika kweta akwawu ang'amba ninng'i, hakudya nakunwa nawakwakusheta;"
"41024050 mwanta wayenowu ng'amba hakwinza hefuku jakubula kutalilayi, nihampinji yakubula kwilukayi;"
"41024051 wakamuvupola chacheni, wakamusha kwizhiku dawamfwikizhi akadyang'a nawu; kwakekala kutumpa nikudisumona kumazhi."
"41025001 Henohu wanta wamwiwulu akawufwikizha neyi ikumi dawambanda azhiki asenjeli manong'u awu, hiyakuya nakukinkilila nsumbuli."
"41025002 Atanu ading'i abula maana, atanu ading'i namaana."
41025003 Ábula maana asendeli manong'u akadi manzhi.
41025004 4 Hakwila áding'i namaana asendeli manoŋu awu nimanzhi muyipunja yawu.
"41025005 Chalabiliyi kalemba, hiyakunong'oka wejima wawu, akama nitulu."
"41025006 Mukachi kawufuku hiyakutiya ipumba nawu, Tiyenu, kalemba owu! Ijikenu muyi nakumukinkilila!"
"41025007 Owu azhiki ezhima ahindoka nihohenohu, awahisha nimanong'u awu."
"41025008 Abula maana hiyakuyila akweti maana nawu, Twinkenuhu manzhi, mulong'a manong'u etu hiyakuya nakuzhima."
"41025009 Akweti maana hiyakwakula nawu, Hadaha hitukuwaninaku; yenu mwakadilanjili enu aweni kuji alanjishang'a."
"41025010 Hayilang'awu nakulanja, kalemba enza nikwinza; ájing'i nakumutalila eng'ila nimumawizha, enzela nichenzelu."
"41025011 Nkumininaku owu ang'iki amakwawu hiyakwinza, hiyakwila nawu, Mwanta, Mwanta, twenzulwiluku."
"41025012 Yena hakuyakula ninji, Nukuyileja chalala nami hinayilukaku."
"41025013 Dichi jinu tonenu, mulong'a himuneluki hela ifuku hela mpinji yakenzayi Mwana kaMuntuku."
"41025014 Mulong'a chidi neyi muntu wukukeng'a kuya kwitung'a dacheng'i, hakutambika ang'amba zhindi, hakuyishiila yuma yinji."
"41025015 Wumu hakumwinka mali atanu, mukwawu ayeji, mukwawu jimu, mwomwesekela ng'ovu zhawu; hakuya nimunzhila yinji."
"41025016 Hohenohu owu watambwili mali atanu hakunyamuka, hakuya nakuyilanduzhola, hakuwaninahu amakwawu atanu."
"41025017 Chochimu nawa niwátambwili ayeji, waheteleluhu nawa amakwawu ayeji."
"41025018 Ilang'a owu watambwili jimu hakuya nakupunda heseki, hakuswekahu mali ankaka yinji."
"41025019 Chihanalehi nankashi, mwanta wanowu ang'amba hakwinza, hakuchinda mali awu."
"41025020 Owu watambwili mali atanu hakwinza, hakumuletela amakwawu atanu, ninji, Eyi mwanta, wanyinkeli mali atanu, tala, naheteluhu amakwawu atanu."
"41025021 Mwanta winji hakumwila ninji, Chachiwahi, wung'amba wamuwahi washinshika; wunashinshiki nayuma yantesha, nukukwinka wanta wayuma yayivulu; ing'ila mumuzang'alu wankaka yeyi."
"41025022 Wátambwili mali ayeji hakwinza nawa, ninji, Eyi mwanta, wanyinkeli mali ayeji; tala, naheteluhu mali amakwawu ayeji."
"41025023 23 Mwanta winji hakumwila ninji, Chachiwahi, wung'amba wamuwahi washinshika; wunashinshiki nayuma yantesha, nukukwinka wanta wayuma yayivulu; ing'ila mumuzang'alu wamwanta weyi."
"41025024 Wátambwili ijali dimu hakwinza nawa, ninji, Eyi mwanta, nakwilukili nami wumuntu wakala, wamunang'a kuwabulili kukuwa, wakung'ulang'a kuwabulili kumwang'ila."
"41025025 Dichi natiyili woma, hinukuya nakuvumbika ijali jeyi heseki, tala, yuma yeyi iyi."
"41025026 Mwanta winji hakumwakula ninji, Eyi ng'amba watama wakatala, welukili neyi namunang'a kunabulili kukuwa, nakung'ulaŋa kunabulili kumwang'ila;"
"41025027 walekeleliji kusha mali ami mubanki, kulonda ichi chinenzi nitambuli yami niyakunshilahu?"
"41025028 Dichi mutambulenu ijali jajing'iyi naju, mwinki wúkweti mali ikumi."
"41025029 Mulong'a wúkweti akamwinka, wakaheta yayivulu; hakwila wábula akamutambula ninaka kajiyi naku."
41025030 Iwu ng'amba wamukunkulwayi muumbilenu kumwijima wahanzi; kwakekala kujila nakujisumona kumazewu.
"41025031 Ilang'a chakenzayi Mwana kaMuntu mulubanji lwakulema kwinji, hamu nawang'elu zhinji ezhima, wakashakama hetanda dawanta jalubanji lwakulema kwinji."
"41025032 Akapompesha nyunza yezhima kumesu inji; wakaambola munza namunza, neyi chaambulaŋayi kabing'a anyikoku nawampembi."
"41025033 Anyikoku wakayisha kuchikasa chinji chachijiilu, ampembi kuchimunswa."
"41025034 Henohu Mwanta wakayila ákuchikasa chinji chachijiilu ninji, Inzenu enu anakoolekeshuwu kuji Tata yami, swanenu wanta wenu wayilong'esheleluwu kufumisha haaliluwu chikuku champata yamunu mwishina."
"41025035 Mulong'a hinatiyili nzala, enu mwanyinkeli yakudya; hinatiyili mpwila, enu mwanyinkeli yakunwa; hinajing'i mwenyi, enu mwantambwili;"
"41025036 hinading'i nawuvu, enu mwanvwikili; hinakatili, enu mwenzhili nakuntala; hinajing'i mukaleya enu mwenzhili kujami."
"41025037 Henohu along'a akamwakula nawu, Mwanta, ifukwinyi twakumweni nanzala, etu tukujiishi? hela nampwila, etu tukunwishi?"
"41025038 Ifukwinyi twakumweni nawenyi, etu tukutambuli? hela nawuvu, etu tukuvwiki?"
"41025039 Ifukwinyi twakumweni nakukata hela mukaleya, etu twinzi kujeyi?"
"41025040 Mwanta wakayakula ninji, Nukuyilezha chalala nami, chimwakalakeleli manakwami wumu, chalala yowu wading'i wakehelamu, mwakalakelelami."
"41025041 Henohu wakayila akuchikasa chachimunswa ninji, Mfumenu enu mwashing'ewa, yenu mukesi kahayanyaka kalong'esheleluwu jiyabolu nawang'elu zhinji."
"41025042 Mulong'a hinatiyili nzala, enu kunyinka yakudya nehi; hinatiyili mpwila, enu kunyinka yakunwa nehi;"
"41025043 hinading'i mwenyi, enu kuntambula nehi; hinading'i nawuvu, enu kunvwika nehi; hinakatili, nihinading'i mukaleya, enu kwinza nakuntala nehi."
"41025044 Henohu niwena nawa akaakula nawu, Mwanta, ifukwinyi twakumweni nanzala, hela nampwila, hela nawenyi, hela nawuvu, hela nakukata, hela mukaleya, etu tubuli kukukalakela?"
"41025045 Henohu hakuyakula ninji, Nukuyilezha chalala nami, chimwabulili kukalakela wumu wahaji awa akehelamu, mwabulili kunkalakelami."
41025046 Wenawa akaya kwawu mukubabesha kwahayanyaka; along'a akaya muwumi wahayanyaka.
"41026001 Chelili Yesu nakumishi jehi mazu ezhimawa, hakuyila atumbanji twindi ninji,"
"41026002 Muneluki chimukuhita mafuku ayeji hiChipandakenu, Mwana kaMuntu akamulubula nakumupopela hakulusu."
"41026003 Henohu akulumpi zhawatupristu niakulumpi zhawantu anapompi jehi kuchipang'u chakapristu muneni, izhina dindi Kayafwasi."
"41026004 Hiyakumushakamina Yesu hampúng'a, kulonda amukwati mwakudimbana, amujahi."
"41026005 Hiyakwila nawu, Bayi mumafuku achawizhaku, antu akenza kaleta ipumba."
"41026006 Chadiŋiyi Yesu muBetani, mwitala damukwambumba Shimona,"
"41026007 kuji yena hikukwinza mumbanda, namanji evumba jajiwahi abajika kulema wuseya muchipunda chelola dalubanzhi; hakuyihung'unwina kumutu winji, iku nashakami nakudya."
"41026008 Ilang'a atumbanzhi chanachimonuwu hiyakutiya kutama nankashi nawu, Nayikisaŋenidi chenichi?"
"41026009 Manjawa, neyi ayilanjisha, adi kufwika wuseya weneni, ayinki atuzweng'i."
"41026010 Yesu chanachilukiyi hakuyila ninji, Mukumukabishilaji mumbanda? Nankong'eli mujimu wawuwahi."
"41026011 Mulong'a atuzweng'i mwekala nawu mafuku ezhima, ilang'a ami hiniji nenu mafuku ezhimaku."
"41026012 Mulong'a ichi chanahung'unwiniyi manjawa hamuzhimba wami, nalonji kunlong'eshela kunzhiika."
"41026013 Nukuyileja chalala nami, mumatung'a ezhima amba kashimunawu iyi nsang'u yayiwahi, amba katena nawa ninichi chuma chaneliyi mumbandiwu, kulonda kumwanakana nachu."
"41026014 Henohu wumu wahekumi nayeji (12), izhina jinji Yudasi Isakaroti, hakuya kuji akulumpi jawatupristu,"
"41026015 nindi, Mukwitezha kunyinkaji kulonda nakayinkiyi? Wena hiyakumwesekela makumi asatu (30) amali asiliva."
41026016 Kufuma henohu hakukeng'a hatela kumulubwila.
"41026017 Dichi hefuku damuchimu damankendi akaji ilung'i, atumbanzhi hiyakwinza kuji Yesu nawu, Wunakeng'i kudiila Chipandakenu kujihi, kulonda tulong'eshi?"
"41026018 Yena hakuyila ninji, Yenu mung'anda, mukuwana muntu wumu, mumwili nenu, Nkulung'ang'a ninji, Mpinji yami yinashiki dehi kwakwihi; nakeng'i kwinza kwitala deyi nijiiluku Chipandakenu hamu nawatumbanzhi twami."
"41026019 Atumbanzhi hiyakwila mwayilezheliyi Yesu, hiyakulong'esha Chipandakenu."
41026020 Dichi chikuneli melela hakushakama nakudya hamu nawatumbanzhi ikumi nayeji (12).
"41026021 Hading'i nakudyawu hakwila ninji, Nukuyilezha chalala nami haji mwinenu wumu wukumfukeja."
"41026022 Wena hiyakusweja kuneng'a nankashi, hiyakutachika kumwila wezhima wawu nawu, Mwanta, yami tahinji?"
"41026023 Yena hakwakula ninji, Muntu wuji nakutanta nanami mucheng'a, diyi wukumfukezha."
"41026024 Mwana kaMuntu hakuya mwomwamusonekeleluwu, ilang'a Oyu yihung'u yakamonayi owu muntu wukufukezha Mwana kaMuntu! Owu muntu neyi havwalikiluku, mutenowu chawahili."
"41026025 Yudasi, wamufukejeli hakwakula ninji, Rabi, yami tahinji? Yena hakumwila ninji, Mwomu muwunahoshi."
"41026026 Hading'i nakudyawu, Yesu hakunona dinkenji, hakudikiswila nkisu, hakujihumuna, hakuyinka atumbanzhi nindi, Tambulenu mudyi, weniwu diwu muzhimba wami."
"41026027 Hakunona lupasa, hakusakilila, hakuyinka ninji, Nwenumu wezhima wenu;"
"41026028 mulong'a jiwu mashi ami achitiyang'enu, akupwekela antu amavulu kulonda kuyanakena nachu nyilong'a."
"41026029 Nukuyilezha nami, kufuma hanu hinukunwa cheng'i yanyikabu yamuvinyuku, kuyinwa ching'a ifuku jinakanwa nenu yayiha muwanta waTata yami."
"41026030 Chanembuwu kamina, hiyakwijika, hiyakuya kumpidi yaOliveta."
"41026031 Henohu Yesu hakuyilezha atumbanzhi twindi ninji, Wufuku iwu wejima wenu mukudimboka hansang'u yami; muloŋa anasoneki nawu, Nakatapa kabing'a, Nyikoku yeyinda akayipalang'esha ndu-ndu."
"41026032 Chinakela nasang'uki jehi muji afu, nakayang'ahu jehi kuNg'aliliya."
"41026033 Petulu hakumwakula nindi, Neyi antu ezhima akudimboka hansang'u yeyeyi, ami kwami hinamba kajimbukaku."
"41026034 Yesu hakumwila ninji, Nukukulezha chalala nami wufuku iwu, hakela ikombu kanda eteli, eyi wakajikala kasatu neyi hinamwiluka Yesuku."
"41026035 Petulu hakumwila ninji, Hela kufwa naneyi, ami hinakadikaleyuku. Niatumbanji ezhima ahosheli mwomumu nawa."
"41026036 Henohu Yesu hakuya chimu nawu kwatenang'awu nawu Ng'esemani; hakuyila atumbanzhi twinji ninji, Shalenu kunu, ami niyi nakulombela kuna."
"41026037 Hakuya naPetulu nianyana kaZebedewu ayeji, hakutachika kuneng'a kwakutiya nikumuchima bwi-i."
"41026038 Henohu hakuyila ninji, Muchima wami wunaneng'i chakubajika, neyi keng'a nifwi; shalenu kunu, mutoneni hamu nanami."
"41026039 Hakuswila kumbidi chanti, hakujinata chamesu heseki, hakulombela ninji, Eyi Tata yami, neyi chinatwesheki itejaku lupasa lunu lumfumi; hela chochu, bayi chinakeŋamuku, ching'a chiwunakeng'eyi."
"41026040 Hakwinza kuji atumbanzhi kuyiwana aji mutulu; hakumwila Petulu ninji, Aka! kutwesha kutonena hamu nanami hela mpinji yimu nehi?"
"41026041 Tonenu mulombeli, kulonda mubuli kwing'ila mukutesha; spiritu chalala yinakeng'i, ilang'a muzhimba wunazeyi."
"41026042 Hakufumaku cheng'i kamuchiyeji, hakulombela ninji, Eyi Tata yami, neyi lupasilu kutwesha kumfuma nehi, ching'a nilwinwa hohu, kumina jakwila muwunakeng'i."
"41026043 Hakwinza cheng'i, kuyiwana sang'a akaminawu tulu, mulong'a mesu awu alemeni natulu."
"41026044 Hakuyishiya cheng'i, hakufumaku, hakulombela kamuchisatu, hakuhosha cheng'i mazu wowamu."
"41026045 Hakwinza kuji atumbanji twinji, hakuyila ninji, Kamenu tulu twenu munooki; talenu, mpinji yami yinashiki jehi kwakwihi, Mwana kaMuntu hiyakumulubula kumakasa awakwanshiji."
"41026046 Nyamokenu tuyenu; talenu, wúkumfukeja haji kwakwihi."
"41026047 Iku wuchiji kuhosha, kukasumuka Yudasi wahekumi nayeji (12) nenzi jehi, nezaza dawantu jajeni, anasenji nimpoku zhakabali ninyitondu, anafumi kuji akulumpi jawatupristu nikuji akulumpi jawantu."
"41026048 Yena wamufukejeli wayilezha jehi chinjikizhilu ninji, Yowu nakapwepujola, jiyi mwakakwata."
"41026049 Hohenohu hakwinza kuji Yesu, hakumwila ninji, Kolenu Rabi. Hakumupwepujola."
"41026050 Yesu hakumwila ninji, Eyi mukwetu, ilaku chiwunenjili. Dichi enza nikwinza, amukwata nikumukwata, hiyakumutwala."
"41026051 Kutala mwinawu wumu wading'i naYesu, hakwolola chikasa chinji, hakuhola mpoku yinji yakabali, hakutapa ndung'u yakapristu muneni, kutapa kwakumuketula itu jinji."
"41026052 Yesu hakumwila henohu ninji, Somekaku cheng'i mpoku yeyi yakabali muchindalu chayu; mulong'a antu ezhima akukwata kumpoku yakabali akafwa kumpoku yakabali."
"41026053 Eyi wunatong'ozhoki neyi ami nikang'anyi kumulembelela Tata yami, antemesheli katatakichi aŋelu akubajika nyikanka ikumi nayiyeji (12)?"
"41026054 Inji nyikanda yazhila yelawu nawu jichi chakelawu, yakalumbulukila hadihi?"
"41026055 Yena mpinji oyu Yesu hakuyila mazaza awantu ninji, Munenzi nakunkwata nampoku zhakabali ninyitondu! Ami niikombi? Nashakamini muTembeli hefuku hefuku nakutang'isha antu, enu kunkwata nehi."
"41026056 Ilang'a yuma yezhimiyi yinalonji nyikanda yawatuprofwetu yazhila yakalumbuluki. Hohenohu atumbanzhi ezhima amushiya nikumushiya, atemoka nikutemoka."
"41026057 Awa akwatili Yesu amutweli kwitala jakapristu muneni Kayafwasi, kwadipompela jehi ansoneki nawakulumpi."
"41026058 Ilang'a Petulu wamulondeleli munyima kwakulehi, lwe-e nikuchipang'u chakapristu muneni, hakushakama nawamashing'ika, kulonda atali muchakakumina."
"41026059 Dichi akulumpi zhawatupristu, niakwachota ezhima, hiyakukeng'akeng'a nsaŋu yakumutwambila Yesu, kulonda amujahi nachu;"
"41026060 hiyayimwenuku, hela kwenzhili ayinsahu akutwamba amavulu. Nkumininaku hikukwinza ayedi,"
"41026061 elili nawu, Iwu iyala welaŋa ninji, Ami nukutwesha kusanda Tembeli yaNzambi, hinukuyitung'a cheng'i mumafuku asatu."
"41026062 Kapristu muneni hakwimana, hakumwila ninji, Eyi niizu diwukwakula nehi? Iyi yuma yiji nakukushimunawu hiyumanyi?"
"41026063 Yesu sang'a amwenenayi nzo-o. Kapristu muneni hakumwila ninji, Nakusanyikishi Nzambi wamumi, tulezhi neyi yeyi Kristu, Mwana kaNzambi."
"41026064 Yesu hakumwila ninji, Mwomwenomu muwunahoshi; nukuyilezha nami, mwamba kamona Mwana kaMuntu nashakami kuchikasa chachidiilu chang'ovu, hakwinza hamavu amwiwulu."
"41026065 Kapristu muneni hakutabola mahinindi ninji, Nahoshi mazu akutuka Nzambi, tukukeng'elaji nawa ayinsahu amakwawu? Enu aweni munatiyi chanatukaniyi."
"41026066 Munatong'ozhoki ng'ahi? Wena hiyakwakula nawu, Nateli kufwa."
"41026067 Hohenohu hiyakumufwijila mazeng'i kumesu inji, hiyakumweta zhinkonyi, amakwawu hiyakumweta makaha,"
"41026068 nawu, Eyi Kristu, tuprofweteli, nakweti hinyi?"
"41026069 Henohu Petulu nashakami muchipang'u hanzi; kuji yena hikukwinza chang'adima wumu, hakumwila ninji, Eyi nawa wajing'i naniwu kaNg'aliliya Yesu."
"41026070 Yena hakujikala kumesu awu wezhima wawu ninji, Ichi chiwunahoshi ami kwami kuchiluka nehi."
"41026071 Chanejikiyi mwikeki, mukwawu nawa hakumumona, hakuyila owu ading'uku ninji, Iwu muntu niyena wajing'i nakaNazareta Yesu."
"41026072 Hakudikala cheng'i nikusanyika chikupu ninji, Yeniwu muntu ami kwami hinamwilukaku."
"41026073 Chihanahiti kampinji kantesha antu emenuku hiyakwinza, hiyakumwila Petulu nawu, Chalala yeyi mwinawu; mulong'a ijimi jeyi jinakushimuni."
"41026074 Hohenohu atachika nikudishing'ola nikusanyika chikupu ninji, Yeniwu muntu ami kwami hinamwilukaku. Hohenohu ikombu etiyila nikwitiyila."
"41026075 Petulu hakwanuka izu damwililiyi Yesu ninji, Eyi wakadikala kasatu hakela ikombu kanda etiyili. Hakwijika nakujila nankashi."
"41027001 jichi chikuneli bujiji, akulumpi zhawatupristu ezhima, niakulumpi zhawantu hiyakumushakamina Yesu hampúng'a, kulonja amuzhahi;"
"41027002 hiyakumukasa, hiyakumutwala nakumushikizha kuji nyuuli Pilatu."
"41027003 Henohu owu Yujasi wamufukezheli, chamweniyi anamuhishi jehi, hakubalumuka mumuchima winji, hakufuntisha cheng'i owu mali asiliva makumi asatu (30) kuji akulumpi zhawatupristu nikuji akulumpi,"
"41027004 ninji, Chinafukezhi mashi akaji mulong'a naputoli. Wena hiyakumwila nawu, Hinsang'u yetuku; ozhi zheyi."
"41027005 Hakunatila owu mali asiliva muTembeli, hakufumaku, hakuya nakujikujika."
"41027006 Akulumpi zhawatupristu hiyakunona owu mali asiliva, hiyakwila nawu, kuyisha mwaswekelang'awu mali azhila chinzhila, mulong'a hiwuseya wamashi."
"41027007 Hiyakutiyang'ana, hiyakulanja nachu kampata kakang'emi, kulonja azhiikang'amu enyi."
"41027008 jichi kampatoku hiyakukatumba izhina nawu, Kampata kamashi; nikwifuku jalelu."
"41027009 Henohu mwahosheliyi kaprofwetu Yeremiya mwalumbulukili, mweliliyi ninji, Anoneni mali asiliva makumi asatu (30), jiwu wuseya wayena esekeleluwu, Wuseya wafuukwiluwu kuji aIsarela;"
"41027010 alanjili nachu kampata kakang'emi, mwomwanlezheliyi MWANTA."
"41027011 Yesu hakwimana kumesu anyuuli; nyuuli hakumwihula ninji, Eyi yeyi Mwanta wawaYujeya, tahinji? Yesu hakumwila ninji, Mwomwenomu muwunahoshi."
"41027012 Chamwinkeluwu mulong'a kuji akulumpi zhawatupristu nikuji akulumpi, haakwili izuku."
"41027013 Pilatu hakumwila henohu ninji, Iyi yuma yayivulu yiji nakukushimunawu hiwunayitiyuku?"
41027014 Hamwakwili hela izu nijimuku; nyuuli hakuhayama nankashi.
41027015 jichi hachawizhochu nyuuli wombililang'a antu muntu wamukaleya wumu akutonjawu.
"41027016 Henohu ajing'i namuntu wamukaleya wumu watiyakana, izhina jinji Baraba."
"41027017 jichi chanapompuwu, Pilatu hakuyila ninji, Munakeng'i niyumbilinyi? Baraba, tahinji Yesu atenang'awu nawu Kristu?"
41027018 Mulong'a welukili ninji anamulubwili hansang'u yechima janatiyuwu.
"41027019 Chanashakamiyi hetanja jakusompela, ing'ojinji hakumutemeshela muntu ninji, Bayi wukwata hansang'u zhanowu muntu walong'aku, mulong'a nsang'u yinji lelu nayimweni yuma yakala yayivulu mukulota."
"41027020 Akulumpi zhawatupristu niakulumpi hiyakukanzhikizha mazaza alombi Baraba, Yesu amuzhahi."
"41027021 Nyuuli hakuyakula ninji, Awa ayeji munakeng'i niyumbiluhu wumwojihi? Nawu, Baraba."
"41027022 Pilatu hakuyila ninji, Inji Yesu atenang'awu nawu Kristu nukumwila ng'ahi? Wezhima wawu nawu, Amupopeli hakulusu."
"41027023 Yena ninji, Mulong'anyi? Chuma chatama chanakong'iyi chumanyi? Wena aswezha nikubijeka nawu, Amupopeli hakulusu."
"41027024 Pilatu chanamoniyi nayikang'anyi jehi, hihakuswezha niipumba, hakutambula menzhi, hakwisuka kumakasinji, iku izaza jiji nakumutala, ninji, Ami hiniji namulong'a wamashi aniwu muntu walong'aku; hinsang'u yenu."
"41027025 Antu ezhima hiyakwakula nawu, Mashi inji atukumini etu aweni nawanyanetu."
"41027026 Ayumbilaku niBaraba. Chanamuvupoliyi Yesu yikoti, hakuyinkayu ninji amupopeli hakulusu."
"41027027 Mashijika anyuuli hiyakumutwala Yesu mwibulu jawu, amupompeshela nichenju chezhima."
"41027028 Amuvuula nimahininji, hiyakumuvwika ihina jawusombu; (ihina javwelang'awu anyanta)"
"41027029 atung'a nichibaaba chanying'a, hiyakuchisha kumutu winji; amusha niiteti muchikasa chinji chachijiilu, hiyakumufukamina, hiyakumuseha nawu, Kolenu, Mwanta wawaYujeya!"
"41027030 Hiyakumufwizhila mazeng'i, hiyakumutambula cheng'i iteti oju, hiyakumweta nachu kumutu."
"41027031 Chanamanishuwu kumuseha, hiyakumuvuula oju ihina jamuvwikiluwu, hiyakumuvwika cheng'i mahininji, hiyakumutwala nakumupopela hakulusu."
"41027032 Hajing'i nakwijikawu, hiyakuwana muntu wakuKireni, izhina jinji Shimona, hiyakumukwata nawu amusenjeluku kulusu yinji."
"41027033 Chanashikuwu kwatenang'awu nawu, Gologota; chaya mukwila nawu Kuchang'u;"
"41027034 hiyakumwinka vinyu yabatuka yakubombashana nanjulu anwi; chanayitompiyi, kuyinwa kwonti kwinji."
"41027035 Chanamupopeluwu hakulusu, ajanzhang'ena nimahininji."
41027036 Hiyakushakama kwenoku nakumuhemba.
"41027037 Kwiwulu jamutu winji ashiluku mukanja wamulong'a wamwinkeluwu; awusonekeli nawu, IWU jIYI YESU MWANTA WAWAYUjEYA"
"41027038 Henohu apopeleli hamakulusu chimu nayena atuponju ayeji, wumu kuchikasa chinji chachijiilu, mukwawu kuchimunswa."
"41027039 Hiyakumutukola kuji antu ahitilang'aku, hiyakumulembola nanyitu yawu,"
"41027040 nawu, Eyi wasanjang'a Tembeli, hiwukuyitung'a cheng'i mumafuku asatu, jamwini; neyi wuMwana kaNzambi, sulukaku hakulusu."
"41027041 Niakulumpi zhawatupristu amuseheli nawa mwomumu, niansoneki niakulumpi,"
"41027042 elili nawu, Waamwinini akwawu, yomweni hanatweshi kujamwinaku. Yena hiMwanta wawaIsarela, asuluki hakulusu katataka, tumukuhweleli."
41027043 Wakuhwelelang'a Nzambi; neyi namukeng'i amupulwishi katataka; mulong'a yena welang'a ninji niMwana kaNzambi.
"41027044 Niatuponju, ápopeleluwu hamakulusu chimu ninji, amuhosholeli nawa mwomumu."
"41027045 jichi kufuma hampinzhi yamuchitanu nayimu (12:00 hrs), mwitung'a jezhima mushishita nimwijima, kushika nikumpinzhi yamuchitanu nachiwana (15:00 hrs)."
"41027046 Chelili neyi hikwakwihi nampinzhi yamuchitanu nachiwana (15:00 hrs), Yesu hakubilela nezu jang'ovu ninji, Eli, Eli, lama sabakatani; chaya mukwila nawu, Nzambi yami, Nzambi yami, wunanshiyiliji kankawami?"
"41027047 Amakwawu emenuku, chanachitiyuwu, hiyakwila nawu, Iwu iyala hakutambika Elizha."
"41027048 Wumu hakunyakala kunona sponzhi, hakuyisha muvinyu yabatuka hakuyisha kwiteti, hakumwinka ninji anwi."
"41027049 Anashali nawu, Leka tutali neyi Elizha wukwinza nakumwamwina."
"41027050 Yesu hakubilela cheng'i nezu jang'ovu, yotula niwumi winji."
"41027051 Ihina jajing'i jakuzhika muTembeli mwazhila jitabuka nihakachi, kufumisha kwiwulu njo-o nikwishina; maseki hiyakukanka, nimalola hiyakubaloka;"
"41027052 kumazhamu hikukwenzuluka, akwakuzhila akamini jehi tulu amavulu hiyakusang'uka nanyizhimba yawu."
"41027053 Helili Yesu nasang'uki jehi hiyakwing'ila mung'anja yazhila, hiyakumwekana kuji antu amavulu."
"41027054 Mukulumpi wawaMashijika ninowu ahembelang'ayi nawu Yesu, chanamonuwu mutentanshi niyuma yahitiluku, hiyakutiya woma nankashi, nawu, Chalala iwu wajing'i Mwana kaNzambi!"
"41027055 Kwajing'i ambanja amavulu emeni kwakulehi nakumutala, wowu afumini naYesu kung'aliliya, amukalakelelang'a."
"41027056 Hajing'i niMariya Manjaleni, niMariya mama yaYakoba naYosesi, nimama yawanyana kaZebejewu."
"41027057 Chikuneli melela hikukwinza muntu waheta, wafumini kuAramateya, izhina jinji Yosefu, niyena nawa wajing'i kambanzhi kaYesu."
41027058 Yena muntu iwu hakuya nakulomba muzhimba waYesu kuji Pilatu; Pilatu hakuyila ninji mwinkenuwu.
"41027059 Yosefu hakutambula muzhimba, hakuwuvung'avung'a mwihina jitooka jakaji mazhilu,"
"41027060 hakuwukamika mwizhamu jinji jajiha japokweliyi yomweni mwilola; kuchisu chezhamu hakukunkumwinaku ilola jeneni, hakufumaku."
"41027061 NiMariya Manjaleni wajing'i kwoku, niMariya mukwawu, ashakamini nakutala mesu kwizhamu."
"41027062 Chashikili ifuku jalonjelang'a mwifuku jakulong'esha kwaSabata, akulumpi zhawatupristu niaFwarisewu hiyakupompa kuji Pilatu,"
"41027063 nawu, Eyi Mwanta tunaanuki jehi netu iwu mukwakujimbana hajing'iyi wamumi welilang'a ninji, Neyi munahiti jehi mafuku asatu nakasang'uka muji afu."
"41027064 jichi lezhenu antu akakoleshi kwizhamu kushika nikwifuku jamuchisatu; mukunkulwayi atumbanzhi twinji akenza nakumwiyamu, akalezha antu nawu nasang'uki muji afu; kuluwang'esha kwakukuminina kwakabajika kwakusambila."
"41027065 Pilatu hakuyila ninji, Mashijika akwakuhemba muji nawu, yenu mwakakoleshuku mwonsu mumunatwesheli."
"41027066 jichi wena hiyakuya, hiyakukolesha kwizhamu: hiyakusha chilamiki kwilola, enkaku nimashijika akuhemba izhamu."
"41028001 Ifuku jaSabata chijelili hijikukeng'a kuhita, chikuneli hikwakwihi nankunku yakucha yamulungu, jojifuku jatachi, Mariya Manjaleni niMariya mukwawu hiyakwinza nakutala kwizhamu."
"41028002 Kwahitili mutentanshi waweni; mulong'a kang'elu kaMWANTA wasulukili kwiwulu, wenzhili nakulang'umuna ilola, hakushakamahu."
"41028003 Kumutala wuji neyi chikwanzazhi, mahininji atooka to-o neyi chikwampeza;"
"41028004 akwakuhemba hiyakumuzaala woma, hiyakwila neyi afu hohu."
"41028005 Kang'elu hakuyila owu ambanja ninji, Bayi mutiya womaku, neluki nami muji nakukeng'akeng'a Yesu apopelawu hakulusu."
"41028006 Haji munuku, wasang'uka jehi neyi chayilezheliyi. Inzenu mutali mwakamayi Mwanta."
"41028007 Yenu mwakalezhi atumbanzhi twinji swayi nenu, Nasang'uki jehi muji afu. Tiyenu, wukuyang'ahu jehi kung'aliliya; jiku kumwakamumwena. Tiyenu, nayilezhi jehi."
"41028008 Hiyakufuma kwizhamu swayi, iku nawoma, iku namuzang'alu waweni. Hiyakuya nakutwala nsang'u kuji atumbanzhi twinji lufuchi."
"41028009 Kukasumuka Yesu nayibulakani jehi, hakuyila ninji, Kolenu. Hiyakwinza nakumukwata kunyenju yinji, hiyakumufukamina."
"41028010 Yesu hakuyila ninji, Bayi mutiya womaku; yenu mwakalezhi anakwami akayi kung'aliliya, jiku kwakanmwenawu."
"41028011 Chayilang'awu, mashijika akwakuhemba amakwawu hiyakwinza mung'anja, hiyakulezha akulumpi zhawatupristu mwamwenuwu mwezhima."
"41028012 Chanapompuwu chimu nawakulumpi, hiyakutiyang'ana kwinka mashijika mali amavulu,"
"41028013 nawu, Ilenu nenu atumbanzhi twinji enza nawufuku hitwajing'i etu mutulu, hiyakumwiyamu."
"41028014 Neyi nyuuli wukutiya nsang'u iyi, etu twakayimenaku kulonja mwakabuli kwakama."
"41028015 jichi wena hiyakutambula mali owu, hiyakwila mwayilezheluwu; jichi izu iji jitiyakana nimuji aYujeya kushika nikwifuku jalelu."
41028016 Hakwila atumbanzhi ikumi nawumu (11) hiyakuya kumpiji yakung'aliliya yayikaniniyi Yesu.
"41028017 Chanamumonuwu, hiyakujifukula kuji yena, ilang'a amakwawu hiyakuzhinoka."
"41028018 Yesu hakwinza kuji wena, hakuhosha nawu; ninji, Wanta wamwiwulu niwahamaseki wezhima anawunyinki."
"41028019 jichi yenu mwakelishi atumbanzhi munyunza yezhima, mwakayizhimiki mwizhina jaTata, nijaMwana, nijaSpilitu Wazhila."
"41028020 Mwakayitang'ishi kulonja ahembi yuma yezhima yinayilezhenu; tiyenu, ami niji nenu mafuku ezhima nikwakakumina nyaka."
"42001001 Iku jiku kutachika kwa nsang'u ya hiwahi ya Yesu Kilisitu, mwana ka Nzambi."
"42001002 Nehi chasonekahi mu mukanda wa kapolofwetu Isaya,"" talaku, ami hina kutemesha ntemesha wami ku Mesu ehi."
"42001003 Jizu ja humu jina kujila mu Masang'a nahu,' lengenu njeye nzhila ya mwanta. lengenu nzhila hindi ikale yokola."""
42001004 Yowanu enzhili apapatishileng'a muchikalampata na kutang'isha kupapatisha kwa wanakena wa nshiji.
42001005 Jitung'a jezhima ja yudeya na Antu ezhima aku yelusalema ayiji ezhima kunji yena. Aipapatishili kuji yena mu Yodani.
"42001006 Yowanu wavweli Mahina ya mavuzhi ya An'ameli ni muya wa chitembi mumbunda yinji, wajileng'a Tubola ni Wuchi wa Mwisang'a."
"42001007 Hakushimuna ninji,"" umu unakwinza hanyima yami wabajika ng'ovu yami, ami hinateli kusubula nyiya ya Nkwabilu zhinduku."
"42001008 Na hipapatishili mu Menzhin hilang'a yena haku ipapatisha na kesi ka Sipilitu wazhila"""
"42001009 Chamwekeni mu Mafuku hana Yesu wenzhili hakufuma ku Nazaleta mu Ng'alaliya, na hipapatisha kuji Yowanu mu Kalong'a ka Yodani."
"42001010 Chanjing'ahi na kufuma Yesu mu Menzhi, wamweni iwulu njinenzuluki na Sipilitu wenzhilang'a mwishina anji yena nehi katela."
"42001011 Izu jafumini mwiwulu nindi,"" yeyi mwanami nakeng'a. Nakutiyang'a kuwaha nankashi."""
42001012 Hohenohu Sipilitu hakumutwala muchinkalampata.
"42001013 Hanjing'a muchinkalampata hakumutesha kuji Satana Mafuku makumi awana. Hanjing'a hamu na wanyama hamwisang'a, na hang'elu hiyakumukalakela."
42001014 Chanamukwatuwu Yowanu na kumusha mukaleya Yesu wenzhili mu Ngalileya hakushimuna nsang'u yayiwahi ya Nzambi.
"42001015 Hakushimuna ninji,"" minji yinashiki jehi na wanta wa Nzambi wuji kwakamwihi."
"42001016 Chajin'i nakuhitayi kwizhiya da Ng'alileya, hakumona Shimona nimanakwinji andeli ajinakuumba kaleng'i mwizhiya, mulong'a ajina ayimbinda yanshi."
"42001017 Yesu hakuwoshela ninji,' nanami, na yisukuli kwikala wubinda wa Wantu."
42001018 Hohenohu ashiya nituleng'i twawu na kulondela yena.
"42001019 Chinayiyihu Yesu kumbiji chanti hamweni Yakoba mwana ka Zebedewu na Yowanu nimanakwinji, ajing'a muwantu nakutungula Tuleng'i."
"42001020 Hakuyitambika na wena ashili a Tata yawu Zebedewu muwatu nihang'amba zhawu afumbiliwu, hiyakuya ninj."
"42001021 Hiyakwinza ku Kapenamu, hetan'wa ja Sabata hakwing'ila mu Sinagogi nakuyitangisha."
"42001022 Hiyakuhayama chayitangisjiliyi,  mulong'a neyi wukweti wanta baji neyi ansonekiku."
42001023 Henohu mu Sinagogi yawu mwajing'i  Muntu wukweti Sipilitu wazonda hakujila.
"42001024 Ninji,"" tukwila ngahi nayi, Yesu waku Nazaleta? wulezhi nakutuki sang'ana? nakwiluki. Yeyi mukakuzhila wambala wa Nzambi!"""
"42001025 Yesu hakumuhoshola ninji,"" mwenaku na kufumaku muji yena!"""
42001026 Sipilitu wazonda hakumukonyesha hakubilela nezu ja Ngovu amufuma  nikumufuma.
"42001027 Antu enzhima hakuhayama, hohnohu hakuhayama kwakujiwula nawu, chenechi chika""?"
42001028 hohenohumpuhu yinji yitiyakana nikutiyakana mwezhima mwahita itang'a ja Ng'alileya jezhima kwi_ndo.
"42001029 Chedikulihu mu Sinagogi enzhili mwitala ja Shimona na Andeli, hamu nawa Ykoba na Yowan."
"42001030 Hohenohu mukuwa Shimona wajing'a wakama  nakukata mashika, hohenohu hamulezhamu ni Yesu."
"42001031 Hakwinza, hakumukwata ku Chikasa, hakumu hindwisha, Mashika hakumufuma nikumufuma, hakuyikalakla."
42001032 Melela hahumini itan'wa amuletelili akana ezhima ela akweti Ademoni.
42001033 Mukala wezhima wupompa nikuchisufwi.
42001034 Hakunka hamavulu anjing'i akata nyisong'u yeng'i hakufumisha Andemoni kuhoshaku  mulong'a wena hamwilukili.
42001035 Hakuhinduka hankunku yakucha hakwidika hakuya kwaanka winji nakulombola.
42001036 Shimona nanohu anjing'iyi nawu hiyakulondela nakumutoonda.
"42001037 Chanamuwaniwu hiyakumwila nawu,"" Antu ezhima aji nakukukeng'akeng'a."""
"42001038 Hakuyila ninji, tulnu kunyikala yacheng'i, yiji kwakwihi, nishimuni nikwe yacheng'i  jiyi kwakwihi nishimuni nikwenoku naw, mulong'a jichi chinenzhili."
42001039 Hakwing'ila mwezhiwa mu Ng'alileya nakutang'isha mu Masinagoga yawu nikufumisha Andemoni.
"42001040 Mukwambumba wenzhili kuji yena. Hakumulmbelela, hakumufukamina nakuhosha ninji,"" neyi wunetezhi unatweshi kuntokesha."""
"42001041 watiyili wushona Yesu wolweli chikasa chindi wamukunkili, hakumwila ninji netezhi tokaku."
42001042 Hohenohu mbumba yimufuma nikimufuma Yotooka nikutooka.
42001043 Yesu hakumuhosha nan'ovu na kumulezha kuya kwindi.
"42001044 Hakumwila ninji,"" babalaku baji wulezha mu Muntuku, yanh'a kweyi, wakajimwekeshi kuji Kapulisitu wakamwinki mulambu wakujitokesha nachu wayilezheliwu kuji Mosi kulonda kuyilila wunsahu."
42001045 Ilang'a yena hakufumaku hakutachika kuchishimuna nankashi hakutiyakesha nsang'u oyu kwezhima dichi Yesu hakwikala muma nkalampata mwakaji Antu hatwesheli kwijika chin'i hamukala hatokaku Antu hiyakufumang'a kumbaji zhezhima hiyakuyan'a kuji yena.
"42002001 Chimwahitili mafuku, mwata Yesu weitili chen'i mu Kapelinama, atiyili nawa wuji mwitala."
"42002002 Antu amavulu ampompeli kwenoku, Hikweji n'ilun'a ku, bayi nimuchisu ku, hakuyitanisha izu."
"42002003 Antu iyakutwala Muntu wakata Kalepa kuji yena, anamwelili kuji Antu  awana."
"42002004 Lyakulan'anya kushika kwakwihi nayena namalen'a wezaza, hiyakubutulula hewulu detela mwajin'iyi Yesu, chineli hanashikule jehi, halili hina, halamini wakatili Kalepa."
"42002005 Yesu chanamoniyi, chikuhwelela kwawa, hakumwila wakata kupola niji,"" mwanami, nshiji zhiye anakwanakeni."
"42002006 ""Ilan'a mwenomu mwashakamini ansoneki, hiyakujihuzhola munyachima yawu,"
"42002007 Hiji,lwu Muntu nahosholiji chochichi? natli Nzambi! wakutwesha kwanakena Antu nshiji zhawu hinyi?"" chin'a Nzambi hotu."
"42002008 Hohenohu Yesu eluka nimu Spilitu yiji, chinakujihuzholawu mu Michima yawu. Hakuyila niji,"" mukujihu zholelayi yumiyi mumichima yenu?"
"42002009 Chaswayi kumwila mukwa Kalepa nami; Anakwankeni nshinji zheyi, tahiji kumwila nami Hizhkaku, nyamukaku hakajiji kayi, ejaku?"
"42002010 Ilan'a naloji mwiluki nenu mwana ka Muntu wuji nalusesa wakwanakena Antu nshiji hanu hamaseki, hakwila wakata Kalepa."""
"42002011 Niji, nakwili nami, hizhakaku, nyamukaku hakajiji keyi, jiyili kwitala jeyi."""
"42002012 Halunyamuka, hohenohu yonyamuna nikajiji kiji, ejika nimwitala hayanikubiji ya Wantu hezhima, hiyakulemesha Nzambi nawa,"" kaja tuchimonan'ahu jehi ichuku."""
"42002013 Wayili chen'i kuchikuma Yezhima, Izaza yezhima hiji ku muompela, yena hakuyitan'isha."
"42002014 Chahitiliyi, hakumona Levi mwana ka Alafwewu nashakami kwakutambwila nyombu, hakumwila niji,"" hakunyamuka hakumulojala."
"42002015 Chajin'ayi mwitala ja Levi na kuja, asonkeshi amavulu nakwanshiji hiyeku shakama na Yesu nawatumbazhi twiji, mulon'a wena wa amavulu amulojelan'a."
"42002016 Ansoneki, zhawa Fwalisewa, chanamumonawa nakuja hamu nawakwanshiji newa sonkeshi, hiya kuyila atumbazhi twiji nawa,"" mulon'aji yena hakuja nawa sonkeshi niakwanshinji?"""
"42002017 Yesu chanachitiyi hakuyila niji,"" Antu akola hiyakegakegaga chimbukuku; China Antu akata, hinezhili nakutambika alogaku, ching'a akwonshiji."
"42002018 Atumbazhi twa Yowana nawa Fwalisewa ajin'i nakuzhing'a naluleka kaji. Antu hiyakwinza nakwihula nawa,"" Antumbazhi twa Yowana niatumbazhi twawa Fwalisewa azhin'an'a nakuleka kuya, hakwila atumbazhi tweyi hizhin'an'a chafuma"
"42002019 hanka?""Yesu wahosheli kuji wena,"" chinateleli anapompi kuchawuzha kuzhila nakuleka kujya henohu nsombuli wuji mukachi kawo, hayakutweshaku."
"42002020 Ilan'a mafuku amba kanza akela nsumbuli akamufumisha mukachi kawa, Hefuku oju jihu, homba kazhin'awu  nakuleka kuja."
"42002021 Kwosi Muntu wukuchimina chitabu chehina jajiha kujilaya jajikuluku. Mukunkulwayi ochu chajin'i  chakuzhikamu nachu, chikutatabula chachikulu, chachiha chikutabula chachikulu. Chilaku chikuswezha kutoha."
"42002022 Kwosi Muntu wukusha vinyu yayiha mumapakumuna ayitembi yayikuluku. Neyi chochochu, vinyu yikubusa yetembi, nivinya niyetembi yikukisika. Ilan'a, alon'en'a vinyu yayiha mumapakuna ayitembi yayiha."""
42002023 Hefuku Jasabata esu wajin'a nakuhita muwajimu watijiku chajin'i nakuhitawa atambazhi twiji hiyakutachika kunona nyitu yatijiku.
"42002024 Afwalisewu hiyakwihula nawa,"" tala, aji nakwililaji chuma chazhila kwil hafuku Jasabata?"""
"42002025 Yena hakwila niji, kaja mutan'enahu jehi chelili davida habuliliyi yakuja, hatiyiliyi nzala_niyena Niantu ajin'iyi nawu_"
"42002026 Chen'ililiyi mwatala ja Nzambi hajin'ayi kapilitu muneni, abiyatali, chajiliyi mankeji akutenteka  kumesa anzambi, azhila kuja Antu achen""i atuplistu hohu, hakwinahu niwowu ajin'iyi nawa."""
"42002027 Yesu hakuyilanin'a,"" Sabata hiyelili Muntu, Muntu hiyamwilili Sabataku,"""
"42002028 jichi, mwaana wa Muntu himwata, wa Sabata nawa."""
"42003001 Cheng'i Yesu wenjeli kuya muSinagogi, Momwenomu mwajing'a iyala wakalepa."
42003002 Antu makwawu hiyakumutalishisha neyi wukumuuka haSabata kulonja amwinki mulong'a.
"42003003 yesu wahosheli neyala wachikasa chakalepa ninji ""hinjukaku, imanaku hakachi kawu""."
"42003004 Hakuyila ninji, ""Chalong'a kwila chachiwahi haSabata inji chaluwa, kuhanjisha muntu tahinji kumuzhaha?"" Ilang'a amweneni nzo-o."
"42003005 Hakuyitala wezhima wawu nakuzuwa, hakuneng'a hakuchinchika kwa michima yawu, hakumwila ona iyala ninji, "" ololaku chikasa cheyi"" yacholola nikucholola, choloka nikoloka."
"42003006 Afwalisewu hiyakwijika hohenohu hiyakumukwatila nikafuta nawaHelodi nawu, tukumukisang'ana ng'ahi?"
"42003007 Yesu nawatumbanzhi twinji, hiyakuya kwizhiya, izaza jeneni jamulonjeleli jafumini kuNg'alaliya, nikuYudeya,"
"42003008 NikuYelusalema, nikuEdomi, nikukabaji kamusela yaYodana, nikuTira naSodomi, Izaza jajeni chijinatiyi yuma yamaneni yeliliyi, hinjikwinza kuji yena."
"42003009 Hakuyilezha atumbanzhi twinji  ninji, amushili kawatu kanyanya kwakwihi, kulonda kukang'esha izaza kumuhumahuma."
"42003010 Mulong'a wokeli amavulu, jichi ezhima ajing'i namisong'u kujishinjekela haji yena kulonja kuyuka."
"42003011 NiaSipilitu azonja chiyakumumonawu, hiyakujinatola hamaseki kumensu inji, hiyakubilela nawu, ""Eyi wuji mwana kaNzambi""."
"42003012 Hakuyihoshela ninji, bayi mwakantiyakeshaku."
"42003013 Hakukanjuka hampinji, hakutambika ana akeng'eliyi yomweni, hiyakuya kuji yena."
"42003014 Hakutonjahu ikumi naayeji (12) atumbili atuPositolu kulonda kwikala ninji, akayitemeshang'a nikushimwina nsang'u."
42003015 Nawa kwikala nalesesa lwakufumisha anjemoni.
"42003016 Watonjeli ana ikumi naayeji (12): Shimona, watumbiliyi ninji, Petulu;"
"42003017 Yakoba mwana kaZebedewu, naYowanu manakwa Yakoba, watumbiliyi ninji, Bowanezi, nawu naya kachivuminina chanvula."
"42003018 niAndeli, niFwilipu, niBatolomewu, Nimatewu, niTomansi, niYakoba mwana kaAlafwelu, niTeda, niShimona kenani,"
"42003019 niYudasi Isakaliyoti, wumufukezheleli nawa."
"42003020 yena wayili kumukala ni izaza jabulakeni cheng'i hsmu, kulonda kukang'anya nukijya jinkenji."
"42003021 Antang'a zhinji chachitiyiliwu, ayili nawu amukwati, mulong'a elili nawu, ""naandali""."
"42003022 Niang'anjiki afumini kuYelusalema ahosheli nawu, ""wukweti Bezebuli"" nachiyulu chawanjemona wukufumishang'a njemona""."
"42003023 Yesu wayitambikili nanakuyilezha chishimu, ""Jiyabolu wuteshi kufumisha Jiyabolu?"""
"42003024 Neyi wanta wukujizung'isha waweni, owu wanta hiwukwimanaku."
"42003025 Neyi itala jikujizung'isha jajeni, oji itala hijikwamanaku."
"42003026 Neyi jiyabolu wukujinyamukila yomweni nakujizung'isha, jichi hakutwesha kwimanaku, ilang'a nenzi kunkuminina."
"42003027 Ilang'a hikuji muntu hela wumu wukutela kwing'ila mwitala jaiyala mukwang'ovu nikwiya yamunjama chakaji kumweseka iwu iyala wang'ovu, nikubuwa mwitala jinji."
"42003028 Chalala nikuyilezha nami, nshiji zezhima zwawanyana kawantu akayanakenazhu, nimatukawu atukang'awu Nzambi,"
"42003029 Ilang'a Wezhima wukatuka Sipilitu wazhila hiyakamwanatenaku ilang'a wukazatishewa nanshiji yahayanyaka""."
"42003030 Yesu wahosheli izhi mulong'a niwena ajing'a nakuhosha ""wuji nazhiSipilitu zhazonda""."
42003031 Mama yinji nawanakwinji enzhili nawa emeni hanzhi. Hiyakutemesha muntu wakumutambika.
"42003032 Izaza jawantu jashakamini nakupompela, hiyakumwila nawutala mama nianakweyi aji hanzhi anakukeng'a."
"42003033 Hakuyakula ninji, ""mama yami hinyi? anakwami anyi?"
"42003034 Hakutala antu ashakamini nakumuzhing'umuka ninji, ""talenu mama yami nianakwami""."
"42003035 Owu muntu wezhima wukwila mwaya muchima wanzambi jiyi manakwami, diyi muhelami nawa diyi mama yami."
"42004001 Cheng'i watachikili kutan'isha kuchikumu chejiya, kwamupomelelo Izaza jeneni nankashi, jichi yena hakwinila mu wantu wajinga hezhiya, ashakamanini. Kazajejima hijikwikala kuchikumu  kwakwihi nejiya."
"42004002 Hakuhitan'isha yuma yayillulu nayishimu,"
"42004003 ""Tiyenu! mukakukuwa mbutu wayilili ninji, tiyililenu. Talenu, mukwakuwa wayilili nakuvuwa mbuta."
"42004004 Chakuwilili, jikwawu jaholokeleli kunsa yanjila, atuja hiyakwiinza nakujija."
"42004005 Jikwawu jaholokeleli Hamalola habulili Maseki amavulu, zhibaluka nihohenohu, mulon'a habulili Maseki amavulu kwishina."
"42004006 Itan'wa chijinashiki mwiulu hijikubabika, hijikuma, mulon'a zhabulili nyizhi  womeni."
"42004007 Jikwawu jaholokeleli mukachi kanyin'a. Oyu nyin'a hiyikukula, hiyikujika mbutu, hijason'eluku."
"42004008 Jikwawu jaholokeleli Hamaseki amawahi, hijikuson'a nakukula nakukula nakusemunwina; Jason'eli jikwawu makumi asatu(30), jikwawu makumi atanu najimu(60), jikwawu nkalakazhi( 700),"" """
"42004009 Hakuhila ninji, yowu mukweti matu akutiya, atiya."""
"42004010 Hanging'a Yesu ikweji, owu ajiniyi nawa nukumi nayeji(12), hiyakumwiula mwaya oyu yishimu."
"42004011 Hakuyila ninji,"" enu anayinki kwiluka chijinjilu chawantu wa Nzambi. Hakwila awa aji hanzhi yuma yejima ayilejan'a muyishimu,"
"42004012 kubija kumona akamona, akabuli kushinshika, kutiya akatiya, akabuli kwiluka, akenja kabalumuka chen'i  hiyakuyanakena."""
"42004013 Hakuyila ninji,"" chishimu ichi himunachilukuku? inji mwakeluka n'ahi yishimu yejima?"""
42004014 Mukwakukuwa wakuwan'a izu.
"42004015 Awa aji kunsu yanjila, kwana kuwuwa izu, wowu akwila chanatiyuw, hohenohu jiyabolu hakwinza nakufumisha izu jana kuwuwu munji wena."
"42004016 Chochimu ninawa anakuwuwu hazhi Malola; wowu, akwila chanatiyuwu izu hikuji tambula namuzan'alu hohenohu."
"42004017 Muji wena muzhi mwosi, ilang'a akukakelamu chantesha. Nkuminikaku chikukwinza yihunu hiya kujimbuka hohenowu."
"42004018 Amakwawu anakuwewu munying'a. Wowu akutiya izu,"
"42004019 kwakama kwamakonu nikujimbana kwamaheta nikufwila yuma yikwawu hikukujin'ilamu hikukulumbisha izu, izhikubula kuson'a."
"42004020 Awa akuwiluwa Hamaseki amawahi wowu akutiya izu, hiyakuchitambula hiyakuson'a, awa makumi asatu(30), awa makumi atanu najimu(60), awa nkulakaji(100)."
"42004021 Yesu hakuyila nintu,"" ilong'a ajiletang'a kulonja atisweka mwihebi hela muchalilu tahindi? hiyalonjaing'a kujisha hawimenku."
"42004022 Mulong'a hikwekala chuma chakusweka nichimu, chakabula kwijika hatokaku."
"42004023 Muntu mukweti matelu, akutiya atiyi!"""
"42004024 Hakuyila ninji,"" Babelenu yimukutiya, chesekelu chimukwesekela akwena jichi chakayesekelawu ninenu nawa ayishilaku nikuyishilku."
"42004025 Mulon'a mukwetu, akamwinka yayijulu, wbla ninaka kasiyi naku, nenaka kakweteyi akamutambula."""
"42004026 Nehina wahosheli ninji,"" Wantu wa Nzambi wuji neji Muntu wukukuwa mbutu heseki."
"42004027 Hakukama nawufuku ne kuzhika na mwana, ni mbutu hikubaluka ni kubula, yena kwiluka mazhina kuleli nehi."
"42004028 Maseki ajisoneshelan'a awenawu: Kasambila mbali, kulonjelamu nyitu, kukuminaku hitiyiku  yayeni munyitu."
"42004029 Ilan'a mbutu chizhikuha, hohenohu hakutwalamu chikwacha mulon'a chilaka chakwang'a chinashiki jehi."""
"42004030 Chen'i hakuhosha ninji,"" wantu wanzambi tukuwufwikija neyi chumanyi, inji hela tukuhushimuna nachishiminyi?"
"42004031 wuji neyi kambutu kanyanya, kamostandi kelng'a chakukatumbawu heseki hela kabajika kukeha hambutu zhamunu mwishina jezhima."
"42004032 Chakukatumbawu, hikakula, hikokutona chakabajika yipata yakutuba yejima, hikakwila ninyatayi, yamaneni yakwila atuja  ahaluzwizu hiyakushakama muwulelu wayu."""
"42004033 Wayilezhilang'a Mazu nayishimu yayilulu yiji nei iyi, mwatwezheli kutiyilaw,"
42004034 Hahosheli nawa chakaji chishimuku. Ilang'a chajingayi nkaweji wajing'a nakuyilumbulwila yuma yezhima kumbazhi.
"42004035 Yena ifuku oju, chikuneli melela, hakuyila ninji,"" tuzambukenu kwishinaji."
"42004036 ""Hiya kushiya izaza ja Wantu, hiyakumutwala, tuhu muwantu. Wayili na Maantu amakwawu nawa."
"42004037 Hikukwinza Mpepela yeneni nankashi, makanja hiyakusumpokela mu Wantu, Wantu hiwukuken'a nikwizala."
"42004038 Yomweni wajingi kuntoni yakunyima, nakamitulu hamusawu. hiyakumuhiniwisha, nawa, eyi"" kulun'an'a, hiwunakami hitukujilu mukaku?"""
"42004039 hakuhinjuka, hakuhoshola mpempela, hakumwila ijiya ninji, mwekaku,"" wunjaku! nzo_o!"" nimpempela suji_i, kumwena nibe_te_te_e."
"42004040 Hakuyila ninji,"" munatiyi woma wanka? kanja mukuhweli nihanu?"" hiyakutiya woma nankashi,"
"42004041 hiyakujila Muntu namukwanju nawu,"" inji iju jine hinyi, mwaka amwovwaili nikuji mpempela nikuji Menzhi?"""
"42005001 Hiyakushika kwishinadi Jeliya, Mwitung'a jawa Gelaseni."
"42005002 Chanafumuyi muwatu, Hohenohu, hiyakumubulkana kuji Muuntu wuji nakufuma mumalalu wukweeti Sipilitu wazonda."
"42005003 Washakaminan'a ku Malalu. Antu ezhima amukan'anya Jehi ku Makasa, hela nelen'i kumutweesha nehi."
"42005004 Muloon'a amukasa jehi kakavula nampoompa ni maleni. Maleni wayikotoleli kotu kotu, mpoompa wayibalwili balu balu. Hikwajin'i Muuntu wajin'a wajimu nan'ovu jakumufwomonaku."
"42005005 Wajini nakubilela mafuku ejina mwakufuka nimwaana nikumalalu nikumapidi, nakujitapola namalola."
"42005006 Chanamumoniyi Yesu kwakulehi, Yeena wanyile kuji yeena afukama nihi."
"42005007 Hakubilela neza jan'ovu ninji,"" eyi Yesu, mwaanta wa Nzambi mukwakubajika, nikweeti nsan'winyi naneyi? Nakwili mwizhina ja Nzambi nami bayi wunkabishaku."""
"42005008 Mulon'a Yesu namwiili dehi ninji,"" Eyi Spilitu wazonda, fumaku mujiwu Muntu."""
"42005009 Hakumwihulu ninji, izhinz jeyi yeyinyi? "" yeena ninji, izhina jami yami Mazaza, mulon'a tuji amavulu."""
"42005010 Hakumulembelela nankashi ninji, Bayi watulemuna neyi tufumi mwituun'aku."
"42005011 Henohu Hambavu yampidi kwajini izanvu jawa Ngulu jajen'i nakuja,"
"42005012 Hiyakumulembelela nawu,"" tulemshi tuyi muji An'ulu, kulan'a twin'ilumu."""
"42005013 Hakuyiteja: Owu a Spilitu a zonja hiyakufuma, hiyakwin'ila muji an'alu, izanvu hijikwanduka, hijikukumukila nimivijiya, Chu_u, afwili mwijiya. Ajin'i kwiji neyi makombakaji ayedi(2,000)."
"42005014 Antu ayijishilaan'a hiyakutemuka hiyakuchishimununa mumukala nimumata, hiyakwinza nawu amoni chuma chaneluwu."
"42005015 Hiyakushika kuji Yesu, kumuwana owuwaji wajin'i nandemoni, nashakami navwali chachiwahi, mu Meesu munamunji jehi; Yoyenowu wajin'i na Mazaza, wena atiya niwoma."
42005016 Antu achimweni hiyakuyileja chamwiliwu owa Muntu wajin'i na Ndemoni. Ninsan'u yawan'alu.
42005017 Hiyakutachika kumulembelela naw afumi Mwituun'a jawu.
"42005018 Yesu chaken'eliya kwin'ila muwantu, yenowa wajin'a na Ndemoni hakumulembelela ninji chimu ninji."
"42005019 Ilan'a yeena kumwiteja nehi, hakumwila ninji,"" yan'a kwitala jeyi kuji akwenu wuyileji yuma yanakwililiyi luwi."""
"42005020 Hakuya kwiindi hakutachika kushimuna ku Dekapoli yuma yanamwiliyi Yesu kutoha, Antu ejima hiyakuhayama."
"42005021 Yesu chanazambukili chen'i kwishinaji muwantu, kwishinaji muwantu hikukumuhimpela, Izaza ja Wantu jajeni. Yena wajin'a kwakwihi nejiya."
"42005022 Hikuwinza Nyuuli Sinagogi wumu ijina jinji jajilusa, chanamumoniyi Yesu, hakujinatola ku Nyendu yinji."
"42005023 Hakumulembelela nankashi ninji,"" mwanami wamumbanda mwani wamunan'aki makaseyi kuloonda wumuuki, kuhanda nawumi."""
"42005024 Hakuya nindi, Izaza jawantu jajen'i hidikumulondela, hiji  kukunka kuunka."
42005025 Kwajin'i nimumbanda wumu wapwekelan'a Mashi nyaka ikumi nayiyeji(12).
"42005026 Wamona jehi kukala kwakuvulu kuji ayimbuki amavulu namanishi jehi yuma yinji yelima to_o, kujitiya ku nihanti nehi yosweja nikusweja."
"42005027 Chanatiyiyi nsan'u ya Yesu, hakwiinza mu nyima yinji mwizaza, hakukwanta kwihina jinji."
"42005028 Mulon'a welili ninji "" neyi nukukumina jakukunka kumahininji, nakukola."" """
"42005029 Hohenohu hapwekelan'a Mashi homa nichawu, hakutiya mumujimba winiji muson'u wunamufumi jehi."""
"42005030 Honenohu Yesu eluka nikwiluka chinafumini n'ovu muji yena hakushetumuka mwizaza ninji, nakunki kumahinami hinyi?"
"42005031 Atumbanji twiinji hiyakumwila nawu,"" wunamoni Izaza jiji."""
42005032 Hakutala niniku amoni Muntu neli chumochu.
"42005033 Ilan'a yena mumbanda, hakutiya woma nikuzala, neluki deyi chuma chanamwiliyi, hakwinza nakujinatu hamaseki ku Meesu inji, hakumuleja nsan'u yeyima."
"42005034 Yesu hakumwila ninji,"" eyi mwanami,""kukuhwelela kweyi kunakukoleshi jehi. Yaanga nakuuwunda, muson'u weyi wukufumi,"""
"42005035 Iku wuchidi kukosha, Antu hiyakufuma kwitala yanyulu ya singogi nawu, mwaneyi wamumbanda nafwi jehi. wukumukabishi aji nawa nkulun'ama?"""
"42005036 Ilan'a Yesu chanatiyiyi muzhimbu anahoshuwu, hakumwila nyuuli ya Sinagogi ninji,"" bayi wutiya womaku.kumina jakuhwelela hohu."""
"42005037 Hetejeli Muntu kumulondeleku, chin'a apetulu, na yakoba, namanakwa Yakoba, ni Yowanu."
42005038 Hiyakushika kwitala janowu nyuuli ya Sinagogi hiyakulila nakutuumpa chacheni;
"42005039 Chanen'iliyi mwitala, hakuyila ninji,"" muji nakuletelaji ipumba nikujila? mwaana hanafuku nakami tulu."""
"42005040 Hiyakumuseha yeen chanayijishiyi wejima yindi ninawa ajin'iyi nawa, hakwin'ala mwain'iyi owu mwaana."
"42005041 Hakumukwata mwana kuchikasa, hakumwila ninji, nakwili nami, hinjukaku."""
42005042 Honenohu owa mwana yohinjuka nikuhinjuka hakwenja( mulona wajin'a wanyaka ikumi nayiyeji)12. Wena ahayama nikuhama nankashi.
"42005043 Hakuyileja nangovu, ninji mwinikenu yakujya."
"42006001 Wafuminimu na kwinza mumukala winji, Atumbanzhi twinji amulondeleli."
"42006002 Chelili Sabata yinashiki jehi, hakuyilezha mu Sinagogi. Antu amavulu amutiyili ni kuzang'alala. Ahosheli nawu, ""inji iyi ntang'ishilu wayifumishili kujihi?"" ""awa mana amwinkeliwu amuchijinyi?"" ""inji welili yihayamishanyi namakasa inji?"""
"42006003 ""iwu himukakusong'asong'a, mwana ka maliyaku hajiyi manakwa Yakobaku na Yosesi naYuda niShimonaku? Ahelinji hituji nawuku? Amweni muji yena chuma chakuyijimbwisha."
"42006004 chalonjelelimu wahosheli ninji, ""Kapolofwetu hiyamujiwulang'aku, kumujiwula ching'a mwilung'a jinji yomweni, nikuji antang'a jinji, nimwitala jinji."
"42006005 Kwenoku wakang'enyi kwila mijimu yang'ovu, Wakuminini jakunang'ika makasanji haji antu antensha nikuyihanjisha."
42006006 Wahayamini chabuliluwu kukuhwelela. Hwnohu yesu hakuhitang'ana mumikala yakwenoku nakutang'isha.
"42006007 Inkumininaku watambikili owu ikumi naayeji watachikilili kuyitemesha ayeji ayeji; hakuyinka wanta ha ji ma Sipilitu atama,"
"42006008 Hakuyilezha ninji bayi musenda yuma yakuya nachu munzhilaku, ching'a kwamukombu hohu-yakujya nehi, fukuta nehi, mashiling'i muchikwama nehi-"
42006009 Ilang'a vwalenu nkwabilu; Bayi muvwala yikobelu yiyejiku.
"42006010 Hakuyilezha ninji, ""kwezhima kumukuya mwakashakama mwitala jimwakashikena, kufumahu ching'a himukunyamuka."
"42006011 Mukala wuji wezhima wakabula kuyitambwila hela kuyitiyilila enu, chimukufumamu, mukajitotomoni lukung'u luji kumajatilu enu kulonda kutyikonkolola nichu""."
42006012 Ejika ni kwijika hiyakushimuna nawu Balumukenu mumichima.
"42006013 Hiyakufumisha anjemoni amavulu, muji antu amavulu ajing'i akata nakuyiwahisha manyi hiyakuyuka."
"42006014 Mwanta Helodi hakutiya mpuhu, mulong'a ijina jinji jinelukewi jehi. Amakwawu hiyakuhsha nawu, ""Yowanu nzhimiki nasang'uki jehi muji afu, jihu hanafumi kukong'a minjimu iyi yang'ovumuji yena""."
"42006015 Ilang'a amakwawu nawu, ""jiyi Elizha"". Amakwawu nawu hikaolofwetu,  ""wuji neyi kapolofwetu wumu hampinji yawankakulula""."
"42006016 Ilang'a Helodi chatiyiliyi, ""ninji Yowanu, inaketwili mutu, jiyi wunasang'uki jehi""."
"42006017 Mulong'a yomweni Helodi jiyi watemesheli antu nakumukwata Yowanu nakumunatila mukaleya nansang'u yaHelodiya (ng'oja manakwinji fwilipu), mulong'a wamusumbwili."
"42006018 Mulong'a Yowanu wamwilili Helodi ninji, ""kusumbula ng'oja manakweyi hichinateleliku""."
"42006019 Helodiya hakumushila nkunyi nakukeng'a kumuzhaha, ilang'a kutwesha nehi,"
"42006020 Mulong'a Helodi wamutiyili Yowanu woma; welukili ninji hiiyala walong'a wazhila, nawa akukumina jakumuhemba chachiwahi. chamutiyiliyi nakuzhinoka nankashi, hela chochu watiyili kuwaha hakumutiya."
42006021 ifuku jajiwahi chijashikili. Herodi hakwanuka nakuzang'alala kumesemuka chinji hakuteleka chawizha chakujisha ayilolu zhinji nawakulumpi amaneni amazhita nawantu alema amung'alaliya.
"42006022 Mwana ka yomweni Helodiya wamumbanda cheng'ililiyi nakuhang'ana hakumutiyisha Helodi kuwaha hamu nanowu ashakaminiyi nawu nakujya. Mwanta hakumwila owu chang'ajima wamumbanda ninji, ""Nlombi yuma yezhimayiwunakeng'i nukukwinka""."
"42006023 Hakumusanyikila ninji, ""yuma yezhima yiwukulomba, nikukwinka, hela kukwanzang'enaku chikunku chawanta wami hakachi nakachi""."
"42006024 Hakwijika nakuya kuji mama yinji nakwihula ninji, ""Chumanyi chinukulomba kuji yena?"" Yena ninji, ""lombaku neyi, nyinki mutu waYowanu nzhimiki"""
"42006025 Henohu yeng'ila nimuji mwanta lufuchi, Hakumulomba ninji, nakeng'i wunyiki mutu wa Yowanu nzhimiki hacheng'a."
"42006026 Mwanta hakuneng'a nankashi, ilang'a ochu cheliliyi nasanyiki jehi nichamweniyi owu ashakamini nakujya, hamweni hakumukanishilaku."
"42006027 Jichu mwanta atemesha nimushijika hakachi kamashijika amuhembeleng'a, hakumulezha ninji, yaku wuleti mutu wayowanu hacheng'a. mushijika wayili nakumuketula mutu winji muna mukaleya."
"42006028 Hakuleta mutu winji hacheng'a nakumwinka ona chang'ajima wamumbanda, chang'ajima yeniwu hakumwinka mama yinji."
"42006029 Atumbanzhi twinji chatiyiliwu ichi, ayili nakunona muzhimba winji, nikuwisha mwizhamu."
42006030 Apositolu hiyakupompa hamu naYesu hiyakumulezha yuma yezhima niyeliliwu nayajing'a nakutang'ishawu antu.
"42006031 Yena hakuyila ninji, ""twayenung'a enu aweni kwakankawenu kulonda munokeluku chanti"". Mulong'a kwajing'i antu amavulu nankashi, awa anakwinza awa anakuya, awa hiyajing'i nampinji yakwila ajyiku."
42006032 Jichi hiyakufuma kwenoku muwatu nakuya kwilung'a jankakayawu.
"42006033 Ilang'a chayileng'awu antu ajing'a nakumona, amavuku elukili, hiyakufuma munyikala hiyakuyaku lufuchi hamaseki, hiyakushikang'ahu jehi henohu wena kanja."
"42006034 Chanejikiwu muwatu, hakumona izaza jeneni hakuyitiyila wushona  mulong'a ajing'a neyi anyikoku akaji kabing'a. Hakutachika kuyilezha yuma yayivulu."
"42006035 Chelili itang'wa hijikuya nakuteng'uluka, atumbazhi twinji  hiyakwiza  kuji yena nawu, ''munu mumpata itang'wa jahita jehi."
42006036 Yimwang'i antu ayi mumaha nimumikala yanyeng'umukaku akajilanjili yakujya yawu.
"42006037 Ilang'a yena hakuyakula ninji, ""Enu yinkenu yakujya"". Wena hiyakwila nawu, ""Tunayi nakulanja manknji amali nkulakazhi zhiyeji (200) twakayinki ajyi."
"42006038 Hakuhosha ninji, ""muji namankenji ang'ahi? Yenu mutali"". Chanelukiwu, hiyakwila nawu, atanu ninshi zhiyeji."
"42006039 Hakuyilezha ninji, antu ezhima ashakami hamatahu amunyemvu mumazamvu."
42006040 Hiyakushakama mamazamvu awantu kulakazhi ni mazamvu awantu makumi atanu.
"42006041 Hakutambula owu mankenji atanu ninowu anshi ayeji, hakutala mwiwulu nakukiswila nikuhumona mankenji inkumininaku hakwinka atumbazhi twinji hohenohu antu onsu kanja. Wayanzangeneni nawa anshi ayeji ezhima wawu,"
42006042 Wezhima wawu ajiili ekutili.
"42006043 Hiyakumona mahebi, ikumi naayeji ambe-e ayizotu yamankenji, niinshi nawa."
42006044 Antu ajiili makenji ajing'i mayala makombakazhi atanu
42006045 Hohenohu hakukanjikizha atumbazhi twinji ninji eng'ili muwatu ayang'ahu jehi kwishinaji kubeteseda hajing'iyi wuchiji kuyila antu ninji ayi kwawu.
"42006046 Cheliliyi najishaliki jehi nawu, hakufunaku hakuya haminji alombeleli."
"42006047 Chikuneli melela, watu wuji mukachi kezhiya, yena wuji kankawinji mumpata"
"42006048 Chanamoniyi aji nakuyanja nakuvuwa, mulong'a mpepela yajing'i nakufuma kwayilang'awu. Yena hakuya kuji wena nakwenja hewulu jamenzhi . Chikuneli neyi hiwuchilu chaawufuku chamuchiwana hakwila neyi wukukeng'a kuyipanjakana."
"42006049 Ilang'a wena chamimwenuwu nakwenja hewulu jamenzhi, hiyakutong'ozhoka neyi muzhimu hiyakukaloka,"
"42006050 Tiyenu kuwaha! yami! Bayi mutiya womaku!"""
"42006051 Hakukanjama nawu muwatu, mpepela yimwena nikumwena, Hiyakuhayama nankashi mumichima yawu."
"42006052 Mulong'a abulili kwiluka mwayila nsang'u yamankenji, michima yawu yachinchikili."
"42006053 Chiyanawukiwu, hiyakushika kwitung'a jaGenesaleta hiyakukunjika watu kuchikumu."
"42006054 Chanafumiwu muwatu, hohenohu antu amwiluka nikumwiluka,"
"42006055 Hiyakuya lufuchi kumatamba wezhimowu, hiyakutachika kweleka akata hatujiji twawu hiyakuyitwala kwezhima kwamutiyiliwu nawu jiyi kujiyi."
"42006056 Mwezhima mweng'ilileng'ayi mumikala, hela muzhimbaka, helatuhu mumatung'a, hiyakutenteka akata kuwulanjilu. Hiyakumulembela nawu akumini jakukunka hela mukunjulu wehina jinji, Antu amavulu amukwatili ezhima akoleli."
42007001 Afwalisewi nawaang'anjiki ezhili kufuma kuYelusalema hiyakumupompela.
"42007002 Amweni atumbanzhi anji nakujya yakujya yakubula kwisuka kumakasa,"
"42007003 Afwalisewi nawa Yudeya ezhima kujya hakujya ching'a esuka kumakasa awu, mulong'a kuhemba chimemwa chawakulumpi."
"42007004 Afwalisewi afumini kuchisankanu , kujya ching'a ajiwesha awenawu, akuwela muzhima zhikwawu zhazhivulu zhatambuli zhavwang'a neyi kukosa nkomeki, mba. (yimbwempu yaneng'a yakujila)."
"42007005 Afwalisewi nawaang'ajiki, hiyakumwihula yesu nawu atumbanzhi tweyi alekelang'aji kwenjela mwaya chisemwa chawakulumpi ajang'a yakujya yawu namazhilu kumakasa?"
"42007006 Wayilezheli ninji, kapolofwetu Isaya aji afukezhi neyi  Komana chazhifukulang'awu kujami, nikujifukula kwamukunkulwalayi chatang'ishawu hinyishaila yawantu hohu."
"42007007 Komana chajifukulang'awu kujami, hikujifukula kwamukunkulwayi chatang'ishawu  hinyishila yawantu hohu."
42007008 Mwanjiwiliwu zhinshimbi zhaNzambi nakuhemba chisemwa chawantu.
"42007009 Hakuyila ninji, ""chalala mwenja muleka Nshimbi yaNzambi, ilang'a mwahemba chisemwa."
"42007010 Hakwila Mosi ninji, ""Lemeshenuku taata ni maama yeyi, wukuhosha yuma yatama hiji tata na mama yinji wukufuma hohu."
"42007011 Neyi muntu wukumwila tata yinji hela mama yinji ninji, ""ichi chajing'a chakukwashaku nachu chinekali jehi korabani"" (chinahoshi nawu chawana),"
42007012 Ilang'a enu mukumwitezha kwila chiji chezhima kuji tata yinji hela mama yinjiku.
42007013 Mwenja kupeka Izu jaNzambi na chisemwa chenu chimunatang'ishi kuji antu nayuma yajifwana yimwelang'a
"42007014 Watambikili izaza jawantu, tiyililenu kujami, wezhima wenu, mulong'a mutiyishishi."
42007015 Kosi chuma chafumang'a hanzhi yamuntu chineli muji yena chikufuma mukachi kamutu jichu chamutemeshang'a yena.
"42007017 Yesu chafuminiyi nezaza jawantu, weng'ilili mwitila, taumbanzhi twinji hiyakumwihula yishimu."
"42007018 Yesu wahosheli ninji, ninenu nawa mwachitiyisha wanyi? muneluki nawu yuma yikwikwing'ila miji muntu hanzhi yinelang'a muntu. hiyatweshang'a kumutamishaku."
"42007019 Mulong'a yeng'ilang'a mumuchimaku, yeng'ilang'a  mwivumu nakwijikila musalanyi. nanaichi chinahoshiwu Yesu watokesheli yakuja Yonsu."
42007020 Welili ninji chuma chikufuma muji muntu jichu chatamishang'a yena.
"42007021 Mulong'a mukachi mumuchima wamuntu, mwafwung'a yiyong'ozhoka yatama."
"42007022 Wuzhila nilwisu, niwukombi, wuvumbi, namakasu nikwila yatama, nijisu jatama, nikutukana, nikujinka wanta niwusupi."
42007023 Yuma yatama yafumang'a mukachi jiyi yatamishang'a muntu.
"42007024 Hakunyamuka kwenoku, hiyakuya Tayile naSidomi, hakwing'ila mwitala jimu. Hakeng'eli muntu hela wumu kulukaku, ilang'a wateleli kuswamaku."
42007025 Hohenohu wamumbanda wumu wajing'a namwaninji wamumbanda wanyanya wajing'a naSipilitu yazonda watiyili kujiana enzhili nakuholekela kunyenju yinji.
"42007026 Wamumbanda wajing'i kaGriki, wakumunza wakuSirofwenisa. hakumulembelela ninji, afumishi njemoni muji mwaninji wamumbanda."
"42007027 Hakumwila mumbanda ninji, sambilenu kujisha anyana anyanya yukujya hichinawahi kunona mankenji awanyana nakunatila atuwaku."
"42007028 Mumbanda wakwili nakuhosha ninji, Yesu, mwanta hela atuwa mwishina jamesa ajang'a nkuuku yawanyana."
"42007029 Yena hakumwila mumbanda ninji, ochu chiwunahoshi ochu yang'a kweyi. Yang'a kweyi wunakasuluki. Njemoni nafumi hehi muji eyi."
"42007030 Ona mumbanda wafuntili kwitala jinji hakuwana mwaninji nakami hakajiji, njemoni nafumi jehi muji yena."
"42007031 Hakufuma cheng'i kung'iza ya Tila, hakuya kuSidoni kukalung'alwizhi yaNg'alaliyakung'iza yaDekopolisa."
"42007032 Amuleteli muntu wazhika matelu wakabakana munhoshelu, hiyakumulembelela nawu yamunang'iki makasa inji."
"42007033 Amusenjeli kumbanji kwabulili izaza, washili makasa mumatelu inji, wamuwahishili nakumukwata hejimi."
"42007034 Henohu watalili mwiwulu hakumuhameka hakuhosha ninji, ""Efwata"" chaya mukwila nawu ""kwenzunuka""."
42007035 Hohenohu matelu inji ashinkukili nikalika kinji kaketukili atachika nikuhosha chalumbuluka.
"42007036 Yesu hakuyilezha nang'ovu ninji, bayi wulezha muntuku, ilang'a chaswezheleyi kuyilezha nang'ovu, wena aswezha nikuchishimuna."
"42007037 Hiyakuswezha kuhayama, nakuhosha, ""neli yumaya yezhima yiwahi hohu. Hela wazhika matu nakutiya hela kamama nakuhosha"
"42008001 Munowu mafuku, kwajingi izaza jeneni, hi yana jingi naa kuja ku. Yesu yotambika ni atumbazhi twinji nakuilezha,"
"42008002 ""Ni nji natiyi izaza mulonga ji twaleki kushaka na nam nafuku asatu na zhala."
"42008003 Neyi niku yi tuma Ezhima ku uyi kala au chaka ji ya kuja, kuhwijila muzhila. Amakwa u ana fumi kwa kulehi."""
"42008004 Yotu mbazh twinji tumwakula ninji, ""Tutumbi kuwa na kuji makena amunu mwiluna da chikalampata konda kuikuchisha awantu?"""
"42008005 Yoyi hula, ""mukwei makendi zhinah?"" yihosha, ""Ninji, tukweti zhitanu na zhiyeji.''"
"42008006 Welezheli izaza kushama hamaseki. Yonona makend izhi tanu na zhi yeji, yoisakilila, aitebola, yoyi nka atumbazhi kuyinca. Niwena Yitwalila izaza."
"42008007 Anjingi chengi na tushi twanti, chengi yoyi sakilila aleza atumbazhi inkenu ni zhenizhi."
"42008008 Yajili yi, hiyikunona ibalu ya shalilihu yimpaya zhitanu na zhiyesi."
"42008009 Ajinhi awana mako mbakazhi awantu, Hakulezha ajiyili kwau."
42008010 Hohenuhu yokandama muwatu hamu ni atumbazhi twinji hi yakuya kumutumba wa dalamanuta.
42008011 Ni afauseo yejikili hazi hi yakumutadikisha. Hi yakumutonggo zhokela chinjikizhilu chamwiulu kulonda kumweseka nachu.
"42008012 Hakujishimuna nakashi musipilitu inji ha ku osha, ""Chumanyi ni kuilezha kosi chinjikizhiluka kunichi chisaka."
"42008013 ""Nawa wayishili, yokanama muwatu chingi wayishili yoya kwishinaji."
42008014 Kachawichi avulameni kusenda makenji hiyajingi namakenji kubanjika hayimu muwatuka.
"42008015 Hakuilezha, nakuosha, ""Babalenu na nyi lungi yawa Faliseo na nyi lungi ya Heloda."""
42008016 Atumbazhi ajina nakujitajika umu namakwa u hakubula kwikala na jikendi.
"42008017 Chelukiluich, wayihwili, niji mwe nda mujihozhola zha chimuna buli makenji? ni hanu kanda muchiluki muji na nyichima ya chichika?"
"42008018 Mukweti mensu, himwamonaku mukweti matelu, hi mwatelelangaku himwanukanaku?"
"42008019 China chana balwili atanu makondi mukachi ka wa tanu makombakazhi, mwanoneli yimpaya ingahi ye zala yayi balu yamakendi yimwanoneli?"" amwakwili ninji,'' ikumi na ayenji."
"42008020 ""Chinabalwili atanu naayedi makendi mukachi kawa mako mbakazhi awana, ajingi impaya ingahi yama kondi yi mwanoneli?"" hiyi kumwakula, ninji ""itanu nazhiyeji!"
"42008021 Hakuyila ninji nihanu kanda mwiluki?"""
42008022 Hiyakwizha ku Beteseda antu aleteli akuna iyala amputa mensu na kulemba kulonda Yesu amukuamukunki.
"42008023 Yesu hakukwata ona iyala hachikasa nakumutwa minina kumufumisha mumukala. Yofwizhila mazeni hamengu hakwolola chikasa, ""Yomwihula, wunanon chumany?''"
"42008024 Wambandukili mwiulo naku hosha, ''Namoni antu anakwenda neyi nyitondu.''"
"42008025 Dichi chenggi ha kololo chikasa na kumukunka ha mensu, ni yala wezhwinini mensu, mensu injashakamini chi wahi, cheng wamwen chachi wahi."
"42008026 Yesu wamutumini kuya kumukala winji kwingila mu nyikala yaku keseleya fwilipi. Muzhila wa yi hwili atumbazha, Antu antenanga nawu yami nyi?''"
"42008027 Yesu hakufumaku nawa tumbazh twinji kwingila mu nyikala keselenya fwilipi. Muzhila wa yi hwili atumbazhi, antu antenanga nawu yami nyi?''"
"42008028 Hiya kumulezha ninji, yowanu zhimiki amakwawu nawu yeyi elija na amakwawu ninji yeyi umu muji atupolofwetu."
"42008029 Hakuyihula ninji, inji enu aweni mwatenanga yami inyi?'' detulu ninji, yeyi Kilishitu.''"
42008030 Hakulezha nangovu ninji bayi lezha kuji antuku.
"42008031 Ha kutachika kuyi tangisha ninji mwana kamuntu chinga akakaba yuma yayivulu akamuleka kuji akulumpi, nikuji akulumpi zhawatu pilishitu nikuji asoneki, ilanga akamuzhaha chimwakahi ta mafuku asatu wa kasanguka muji afu."
42008032 Wahosheli kulezha hatoka. petulu wa musendeli hambanji hakutachika kulezha nanggovu.
"42008033 ""jinu Yesu washetumukili hakutala atumbazhi twinji haku muhoshola petulu ninji, Eyi satana hitaku kunyima yami, eyi hi washa itongozho ka kuyuma ya nzambuku ilanga shanga kuyu ma yawantu,''"
"42008034 Jichi watambikili izaza ni atumbazhi twinji hamu, na kuilezha ha kuila ninji muntu ukukensa kunlondami ajibonji, anyamuni mutondu waku sempakesha inji anlondelenga."
42008035 Mulonga muntu wukukenga kuhemba umi winji uku uzhimbesha hakwila muntu zhimbesha mumi winji hamuzhimba wamami nihansangu yayi wahi wakauhemba.
42008036 Mulonga muntu neyi wukuheta mpata yamunu mwishina yezhima azhimbeshelamu umi wini wa kajila mwoji.
42008037 Chumanyi chakahimpayi nachu muntu muwumiwinji?
42008038 Yo wenowu muntu ukutiyilami ni mazu ami nsonyi chisa ka chauvumbi ni shiji mwana kamuntu niyena wa kamutiyila nsonyi hakenzayi mulubanji lwakulema kwatata yinji na wangela Azhila.
"42009001 Wa hosheli kuji wena,"" chachen'i nakuhosha kuji eyi, amu anemani kuna  hiyakafwaku ching'a anamoni Wanta w Nzambi wunenzi jehi na ng'ovu."""
"42009002 kuhita Mafuku atanu na jimu, Yesu hakutwala Petulu na Yakoba na Yowanu hakuyikandamisha ha Mutumba wawulehi kwakankawawa. Hiyakumumona na abalumuki mwacheng'i ku mesu awa."
"42009003 Mahinanji hiyakukekma, hiyakubajika kutoma, munu mukayi himuji mukwatu tokesha mahina ni wumu natweshi kuyi tokesha chochochuku."
"42009004 Elizha na Mosi hiyakujimwekesha ku Mesu awu, hiyakushimwitila na Yesu."
"42009005 Petulu akumwasuka Yesu ninji, eyi"" nkulung'ang'a,"" chinateli chituji kunu, tutungi yisolu yisatu, chimu cheyi, chimu cha Mosi, chimu cha Elizha."""
"42009006 ( Helukili ni mwakutwalaku, mulong'a aswejeli kukwatisha woma nankasji.)"
"42009007 Ivu hijikwinza nakuyizeng'a mena. mwivu himukufuma izu,"" iwu jiyi mwanami nasweza ku keng'a, mutelelenu."""
"42009008 Hohenohu, chanambazumukuwu, atalajala, hiyawenuhu muntuku. chinga Yesu kakawinji hohu."
"42009009 Chajingi'wu nakukukumuka ha Mutumba, hakuhikaji  kizha wosu wawunakuyilezha niji bayi mwakahoshi kuji Muntu yuma yimunamoni kuching'a mwana ka  Muntu nasanyuki jehi muji afu."
"42009010 Aswekeli mazu owu munyichima yawu awenu, hiyakuji huzhola mukachi kawunawu,"" kuhinduka muji afu"" chaya mukwila nawuji?"
"42009011 Amwihwili nawa,"" ansoneki helang'ajinawa Elizha atendeki kwinza?"
"42009012 wayihwili ninji,"" Elizha chacheni wakasambila kwinza nakutung'ulula yuma yonsu. Iji mwana ka Muntu anamusonekeliji nawu ching'a yokamba mu yuma yayivulu, aka mujiwuli."
"42009013 Ilang'a ami nukuyilezha nami Elizha wenza jehi, ana mukong'i monsumwezhima mwakeng'awu, neyi momwa mwanamu kwanji kawu."
"42009014 Chezhiliwa kuji atumbazhi, hiyaku tala kunayinwe muki izaza deleni, niang'ajika aji nakuhihozhola."
"42009015 Hehonohu Antu onsu chanamumoniwu Yesu, hiyakuyama nankashi nawa hiyakuya kuji yena lufuchi na kumwimusha."
"42009016 Wajing'a nakuhihula atumbazhi twinji,"" muji nakuhihuzhola enu a wena yumanyi?"
"42009017 Wumu wahamukaka wa Wantu wumu,"" hakumwakula niji,"" mwalimu naleti mwanami kuwuli eyi. Wuji na Splitu yakumbula kuhosha."
"42009018 Konsu kwamutwalang'ayi wamunatolan'g'a kwaha Maseki, hakwijisha kwa kafulolu mukanwa, hakujisumona kumaji keletikeleti, hakoloka su_u. Nalezha atumbaji tweyi nami amufumishi ilang'anya."""
"42009019 Yoyakula nikuyakula onsu wawu niji,"" enuwa along'a mwambula kukuhwela, nukwikala newuwa myaka ying'ahi? muletelenu kunu kujami."""
"42009020 Hiyakumuleta owu mukwezi kuji yena. Owu spilitu chanamoniyi Yesu, hohenohu owu sipilitu hakumukonwesha nankashi. owu mukwezi yonjinata ni hamaseki yotachika nikulwisha ni kafulolu mukanwa."
"42009021 Yesu hakumwiula Tata yiji niji,"" munahiti jehi nyaka ying'ahi hakwila ekali chenichi?"" Tata yiji hakumwkula Yesu niji,"" kufumisha kuwasi wiji."
"42009022 Mapampa kakavulu washikang'a nakumunata ni mukesi hela mumezhi kulonda kumukisang'ana. Neyi eyi wukutwesha kwilhu chuma, tutiyili wushona kutukwasha."""
"42009023 Yesu hakwakula niji,""komana wukutwesha'? yuma yonsu wukutwesha neyi Muntu onsu wkukuhwelela."""
"42009024 Hohenohu Tata yanowa isongwalume hakutambka ninji,"" enga nakuhweleli! nkwashiku ami chinakanganyi kukuhwelela?"
"42009025 Yesu chanamoniyi izaza ya Wantu hiji kupompa na kwinza lufuchi, hakumutukola owu Sipilitu watama nakumulezha niji,"" Eyi Sipilitu watama nakumulezha niji yawuchizhika Matwi, hakumukajikizha niji, fukaku muji iwu insongwalume, nawa baji wakengili muji ena nawa chengiku."""
"42009026 Chanakalukili jehi nakumutunyisha 0wa isong'walume hakufuma muji yena. owa isong'walume hakukalumuka neyi fumu wafwa jehi, ni yatu amavulu yohosha nawu,"" nafwi jehi,"""
"42009027 ilan'a Yesu yomukwata kumakasa iji yomunyamuna, nakumunyamuna yonya mu kani kunyamuka."
"42009028 Chanengiliyi Yesu mwitala, atumbaji twiji yotachika nikumwihula kumbaji,"" nawa iji etu tunakang'enyinji kumufumisha""?"
"42009029 Hakuyilezha onsu wawu niji,"" wuji neyi lwu hatweshang'a kufumishe wa chakumbula kulomba na kuleka kujaku."""
"42009030 Afuma nikwenoku hiyakuhita niku ngalaliya. Hakengeli Muntu hela wumu kwiluka kujiwu wanyi,"
"42009031 Mulong'a yena wajing'i nakutangisha atumbaji twinji. Wayilezheki niji,"" mwana wa Nzambi weyala wuji nakumuhana kumakasa a wantu,cheng'i nawa akamuzhahi. nawa neyi anamuzhahi.Nawa nehi anamuzhahi jeji mwakahita mafuku asatu wakahiduka cheng'i."""
"42009032 Wena hiyachilukiliku munayi owu mazu, nawa atiyili ni woma wayikwatili wakumwihula cheng'i nawa."
"42009033 Cheng'i nawa ezhili ku Kapelanamu. Chaneng'iliyi mwitala wayihwili onsu wawa ninji, "" yum manyi mwahajikang'a mu Mukwakwa?"""
42009034 Onsu wawu hiyakumwena kulu_u. Mulong'a ading'i nakuditandikisha Muntu na mukwawu mu Mukwakwa nawu hinyi wabanjika mukwawu.
"42009035 Yashakama ni kushakama, yatambika ni ikumi nayeji(12) hamu yotacika niku hosha kuji onsu wawu,"" niye Muntu nakukeng'a kwikala wa kusambila, ching'a yokala wakukumininaku haji akwawu onsu na kwikala Iga'amba yawakwawu onsu."""
"42009036 Yoshakama ni mwana munyanya yomush ni mukachi kawu. Yomunyamuna nina Makasiji yotachika niku hoha kuji onsu wawu ninji,awaonsu wukutambwila yeniwa mwana munyanya mwizhina jami;"
"42009037 Wonsu natambwili yami kutambwili owu watemesheli."""
"42009038 Yowanu wahosheli kuji yena ninji,"" eyi mwalimu, tunawani Muntu wuji nakuhang'a Ademoni mwizhina jenu ytu nawa twamulekesha, mulong'a hendang'a nanetu nawaku."""
"42009039 Ilang'a Yesu yohosha ninji,"" bayi mumukekeshaku, mulong'a kosi watela kulong'a nyijimu ya ng'ovu mwizhina jami hanuma yachu yotachika kuhosha zhatama haji ami."
42009040 Wonsu Muntu wukumbula ntanji nanetuwa jiyi wetutu.
"42009041 Wonsu wukuyika Nkomoki ya Menji na kunwa mwizhina jami nanochu chimuji a Kilisitu, chalong'a nakuyilezha nami, hakmbula kutambula wufwetuku."
42009042 Wonsu wukuletesha kujimbwisha mwana wanyanya muling'a wakuhwelela muji ami chinateli kumukasila ilolwa kushing'u yiji nakumunatila mu Kaling'alwiji.
"42009043 Neyi chikasa cheyi chakuletelang'a kukala,chiketuluku. Chunateli eyi kwing'ila mu Wantu wa Nzambi wuchifwayi kubanjika kwing'ila na Makasa  ayeji mu kalang'a, mukesi kakambulang'a kuzhima."
"42009044 Omu muji nyizambu yawu yambulang'a kufwa, ni kesi hikazhinang'a moku."
"42009045 Neyi mwenju weyi wa  kuletelang'a  kukala, wuketuluku. Chinateli eyi kwing'ila mu Wantu wa Nzambi wuchifwayi kubanjika kwing'ila mukalung'a nanyenji yeyi yiyeji."
"42009046 Owu muji nyizambu yawa yambulang'a kufwa, ni kesi hikazhimang'a moku."
42009047 Neyi jisu jeji jakuletelang'a kujitutula jitambulimu. Chimateli eyi kwingila mu Wantu wa ntambi na jisu jimu kubanjika kukuntila mu kalung'a na mesu eyi ayeyi.
"42009048 Mwenemu omu muji nyizambu yawu ya mbulang'a kufwa, ni kesi hikazhimang'a moku."
42009049 Mulong'a Antu onsu akayikwita mung'wa wa kesi.
"42009050 Mung;wa wawukwahi, ilanga neyi mung'wa wukumbatuka, mukuwitowesha naka_a? nkalenu na mung'wa mujenu shakamenu nakuwunda wumuana mukwawu."
"42010001 Yesu wanyamukili nakuya mwitung'a ja Yudeya nimwishinaji ja Yodana, mazaza awantu hiyakumuomela cheng'i. hakuyitang'isha cheng'i neyi ochu chelileng'ayi."
"42010002 Afwalisewu hiyakwinza kuji yena, nakumwihula mazu akumweseka nawu, ""chalong'a iyala kuseng'a ing'ojiji tahinji?"""
"42010003 Yena hakuyakula ninji, inji Mosi wayilezheli ninjinji?"
"42010004 Wena nawa, ""Mosi watejeli kusoneka mukanja wakusong'a nachu hikumuseng'a mumbanda""."
"42010005 Yesu hakuyila ninji, chayilezheliyi chimuchi chafumini hakuchinchinka kwanyima yenu""."
42010006 Kwinza kufuma kutachi kwaleng'eliwu yuma Nzambi wayileng'eli iyala nimumbanda.
"42010007 Jichi iyala ashiyi tata yinji ni mama yinji, akekali ng'ojinji?"
"42010008 Niwena ayeji akekala wumu, hiyaji cheng'i ayejiku, aji wumu."
"42010009 Nichiyanabombiwu kuji Nzamba , bayi ayambula kuji muntuku."
42010010 Atumbazhi hiyakumwihula nsang'u iyi mwitala.
"42010011 Hakuyila ninji, ""yowu wukuseng'a ng'ojinji hakusumbula wacheng'i namwili ng'ojinji nakusumbula mubanda mukwawu neli wuvumbi."
"42010012 Mumbanda wukuseng'a mfumwinji hasumbuka kuji nawawacheng'i , neli jehi wuvumbi."
"42010013 Amuleteli anyana anyanya kulonda ayinang'iki makasa, ilang'a atumbazhi hiyakuyihoshela."
"42010014 Yesu chanichimoniyi, hakutiya kutmama nankashi, hakuyila ninji, itezhenu anyana anyanya kwinza kujami, bayi muyilekeshaku, mulong'a wanta waNzambi wawena aji chochichi."
"42010015 Chalala nukuyilezha nami, muntu wukubula kutambula wanta waNzambi neyi mwana wanyanya hakwing'ila nihantiku."
42010016 Hakuyakata nakuyinang'ika makasa nukuyikiswila nkisu.
"42010017 Cheliliyi ninji aholokeli munzhila, iyala hakwinza kuji yena lufuchi, hakumufukamina nikumwihula ninji, ""eyi mwalimu muwahi, nukwila ng'ahi kulonda nakaswani wanta wahaya nyaka?"""
"42010018 Yesu hakuhosha ninji, mulong'a wankahi mwantambikilang'a nenu muwahi? hikwekala muwahiku ching'a Nzambi hohu."
"42010019 Nshimbi  wazhiluka jeji nawu; kuzhaha muntu chinzhila, kwila wuvumbi chinzhila, kwiya chinzhila, kushimuna wunsahu wakutwamba chinzhila. Kujila mukwenu ya wukombi chinzhila  lemeshaku tata yeyi nimama yeyi""."
"42010020 Yena hakuhosha ninji, ""mwalimu, yuma yezhima nayihemba jeyi kufuma kuwukwenzi wami""."
"42010021 Yesu hakumushinshika, hakumukeng'a hakumwila ninji, ""Kunashali chuma chimu hohu yang'a wukalanjishi yuma yeyi yezhima winki atuzweng'i, eyi wakaheta maheta mwiwulu."
"42010022 Ilang'a yena hakujihomba kumensu oju, hakujiyila kwinji, nakuneng'a mulong'a wajing'a muntu waheta maheta amavulu nankashi."
"42010023 Yesu hakutalatala nikuhosha nawatumbanzhi twinji, ochichakala, asamaheta kwing'ila muwanta waNzambi""."
"42010024 Atumbanzhi hiyakujihayamina nankashi mazu inji. Ilang'a yesu hakuyila cheng'i ninji, ""Nyanami, ochichakala akwamaheta kwing'ila muwanta wanzambi!"
42010025 Chaswahi ngameli kwing'ila mujinsu jandong'u kabajika kwing'ila muwanta waNzambi.
"42010026 Wena hiyakuswezha kuhayama nankashi nawu, inji jinu ""wukutwesha kwamina"
"42010027 hinyi?"" Yesu hakuyitala ninji, ""chakukang'anya muntu, Nzambi wukutwesha. Mulong'a yuma yezhima yinatwesheki kuji Nzambi."
"42010028 Petulu hakutachika kumwila ninji, ""tala, etu tunashiyi yuma yejima tunakulonji eyi""."
"42010029 Yesu ninji, ""Nukuyilalezha chalala nami, hikuji muntu nashiyi itala hela anakwinji, hela ahelajiji hela mama yinji, hela tata yinji, hela anyana hela maha kukola ami ninsang'u yayiwahi."
"42010030 Wukubula kutambwila nkulakazhi (100) mumakonu nimatala nianakwinji, niahelazhinji, niamama, nianyana, naimaha, kubombelaku nikuyikabisha, hanyaka yakenzaku wumi wahaya nyaka."
"42010031 Ilang'a amavulu akusambila akekala akukuminina, niakakuminina akekala akusambila."
"42010032 Ajing'ileng'a munzhila yakukanjuka kuYelusalema Yesu hakutwaminina kumbiji. Hiyakuhayama , ning'ovu alonjeleleng'a munyima hiyakutiya woma. Hakupompesha cheng'i owu ikumi na ayeji(12) nakutachika kuyilezha yuma yakamonayi."
"42010033 Talenu hitukukanjuka kuYelusalema, mwana kamuntu akamumbila kuji akulumpi jawatupilisitu nikuji ang'anjiki. Akamufwishi nanyilong'a kulonda yafwi. Akamulubula kuji azhentili."
"42010034 Akamusutola, akamufwizhila mazeng'i, akamuvupola Amuzhaha. Chimwaka hita mafuku asatu wakasang'uka muji afu."
"42010035 Yakoba na Yowanu, anyana kaZebedewu, hiyakuswila kwakwihi nayena hiyakuhosha nawu mwalimu, tunakeng'i atwililuku chuma chezhimachitukukulombang'a eyi."
"42010036 Yena hakuyila ninji, ""munakeng'i niyilili chumanyi?"""
"42010037 Wena hayakuhosha nawu, ""twitezhi twakashakami mukumbanji lwakulema kweyi, iwu kuchikasa cheyi chachijilu, iwu kuchikasa cheyi chachimunswa""."
"42010038 Yesu hakuyila ninji, chuma chimunalombi hamu hinachilukiku. Enu mutweshi kunwa mulupasa lunukunwami. Mukutwesha kuzhimikewa nachizhimikila chakuzhimikilawu nachu ami?"
"42010039 Wena hiyakumwila nawu, tukutwesha. Yesu hakuyila ninji, lupasa lunukunwa mwakanwamu nichinjikizhilu chakajimikawu nachi ami, ninenu nawa akyizhimika nachu."
"42010040 Hakwila kushakama kuchisaka chami chachijilu hela chikasa chachimunswa hichuma chami mwaka nichitezhiku , chambala chanawa along'eshelawu jehi."
"42010041 Ninawa ikumi chanachitiyiwu, hiyakutiya kutama nankashi na Yowanu Yowanu niYakoba."
"42010042 Yesu hayikuyitambika hakuyihoshela ninji, ""mweluka jehi, anyanta zhawa zhentili chayiyulang'awu, niantu awu alema chekalang'awu nawanta haji wena."
"42010043 Ilang'a hadichi chatelela kudenuku, ilang'a anakeng'i kwikala mukulumpi hajenu ching'a yekali mukakukakela akwawu,"
42010044 Owu wukukeng'a kwikala mukachi ching'a yekali injung'u yawakwawwu.
"42010045 Mulong'a chalala chenzhili mwana kamuntu, halong'eli ninji akamukalakeluku, ninji yakakalakeli akwawu, akalambuli wumi winji wakukula nachu antu amavulu""."
"42010046 Hiyakwinza kuYeliko, chajing'a nakufumayi muyeliko nawa tumbanzhi twinji nizaza jeneni, mwana kaTimewu Balatimewu, mputamesu, mukwakulomba yamukunkulu waji ng'a washakama kunsa yanzhila."
"42010047 Chanatiyiyi nawu, jiyu Yesu wakuNazaleta, hakutachika kubilela ninji, ""eyi Yesu mwana kaDavidi intiyilili luwi."
"42010048 Antu amavulu, hiyakumuhoshola nawu, mwenaku ilang'a yena hakuswezha kubilela nankanshi, ninji, Eyi mwana kadavidi ntiyili luwi!"""
"42010049 Yesu yomana kuka, ninji mutambikenu, hiyakumutambika owu mputa mensu, hayakumwila nawu, Kolaku! nyemukaku! anakukutambika."
"42010050 Yena hakunata chikowelu chinji, yotakumuka nikutakumuka yonza kuji Yesu."
"42010051 Yesu yamwihula ninji, ""Wunakeng'i nikwililiji?"" mputamensu ninji, Raboni, nakeng'i nimoni"""
"42010052 Yesu yomwila ninji, yang'a chikuhwelelu cheyi chinakuhanjishi jehi. Hohenohu yamona nikumona yomulonjela nimunzhila."
"42011001 Ochu chezhiliwu ku Yelusalema, ajing'i kwakamwihi nakushika ku Betefwena na betefwanji hapinji ya oliveta, wutumi atambanzhi twinji,"
"42011002 hakuyila ninj,"" yenu kumukala  wanajitalishi nanetu. Ochu chimukeng'ila hohenohu mwaamba kawana chimbulu ochu chambulahu dehi kukandamahu, wukachikasululi nakuchileta kujami."
"42011003 Neyi wujiwezhima wukakuhoshela ninji, mulong'aji,' Nzambi yomwehi nakuchikeng'a tukachifucisha cheng'i katataka hohenahahu."
"42011004 Ezhima wawu apalen'eni nakuwana chimbulu chakukasa ha Chinsu hanzhi muzhila kachi, hiyakumukasulula."
"42011005 Antu amakwawu ajinga emena kwena kuna hiyakuyihoshela nuwa,"" munakwilaji, hakukasulula ochu chimbulu?"""
"42011006 Ahosheli nawena kwesekezha na mwanta Yesu chayilezheliyi, mukayileki Antu akajiyili iwu namwiji iwu namwiji."
"42011007 Aleteli chimbulu kuji mwanta Yesu hiyakwala mahina haji yena, mwanta Yesu hakushakamahu."
"42011008 Antu amavulu hiyakwala mahina awuhazhila, amakwawu hiyakukotola nyitayi muwuji mi, hiyakwala muzhila."
"42011009 Ninawa atwaminini kumbiji ninawa alondeleli munyima hiyakubilela nawu,"" kisu kisu! wakoleka Muntu wezanga mwizhima ja mwata wetu."
"42011010 Kisu kisu wanta wukwinza owu watata yetu Davida! kisu kisu mwiwulu  jakubajika!"""
42011011 Cheng'ililiyi mu Yelusalema ni mutembeli hakutala hayum yezhima. Chamanini ipinji wayili ku Betani nekumi na tuyeji.
"42011012 Chikunachi helili anafumi dehi ku Betani, hakutiya Nzala."
"42011013 Hakumona Mutonju wachikuyu kwakulehi wukweti Mafu, hakuya nakutala neyi nateli kuwanaku mukabu wuji wazhima, chashikiliyi mukamwihi, wawanini kwamafu hohu. Mulong'a hihajing'i hichilaka chayikuyuka."
"42011014 Hakuhosha mu Mutondu ninji,"" kosi Muntu hela wuwu wakajahu mukala weyi wudi wezhima,"" niatumbazhi twindi atiyili."
"42011015 Chezhiliwu ku Yelusalema, hakwing'ila matembeli hakufumisha Antu ezhima akakulanja  niku lanjulula mu tembeli. Hakuhimona ni zhimesa zhawakwakuhipa Mali ni nimatanda anawa alandishileng'a  Tupompa."
42011016 Wetezheli Muntu hela wumuku kusenja hela chuma hela chimuku mu tembeli oyu yatela kuladishewa.
"42011017 Yochilezha noyilezha ninji,"" chazhikawa wangi, ' itala  jami jakatambikewa Itala damalombelu ku nyinza yezhima'? ilang'a munadikalumuni kwikala itala jawamakombi"""
"42011018 Akulumpi zhawatupulisitu ni ang'anjiki chachitiyiluwu ochu chahosheliwu, nikumutalila hahalehi mulong'a woma mulong'a we zaaza dezhima datiyili kuwaha hakutang'isha kwinji."
"42011019 Chashikili wufuku, afumini mumusumba wuna."
"42011020 Chajing'iwu nakwenda natetemena, hiyakumona owu mutondu wachikuyu wunomi jehi chawu kufimisha kunyizhi."
"42011021 Petulu hakwanuka nakumwila nindi,"" eyi Rabi, tala! mutontu wchikuyu  wuwashing' wunomi dehi chawu."""
"42011022 Yesu hakuyakula ninji,"" mukuhwelelnu Nzambi."
"42011023 Nukuyilezha chalala nami neyi Muntu wukwila iyi mpiji ninji,' nyemukaku wulumbili mwizhiya,' neyi wukuzhinoka wanyi mu Muchima winji ilang'a  wukukuhwelela zhahosheliyi ninji zhikelika, Nzambi diyizhakelayi."
"42011024 Dichu nikuyilezha nami: Yuma yezhima yimukulomba nikuleng'a, kuhwelelnu nenu munayitambwili jehi nawa cheng'i yikekala yenu."
"42011025 Neyi chimukwimanang'a nakulomba mafuku ezhima, anakenenu ezhima ayiluwang'esha, mulong'a Nzambi yenu wekala mwiwulu niyena atli kuyanakena zhishindi  zhenu."""
"42011027 Hiyakwinza cheng'i ku Yelusalema. Chajing'a nakwendayi mwanta yesu mu tembeli, akulumpi jawatupulisitu, Niansoneki niakulumpi hiyakwinza kudi yena."
"42011028 Hiyakumwiula nawu,"" indi ing'ovwinyi yiwazatishang'a yakukalakala iyi yuma, niwakwikeli iyi ing'ovu yakwila iyi yuma?"""
"42011029 Mwanta Yesu hakuyila ninji,"" nakuyihula lwihu lumu. Ilezhenu ninami nukuyilezha ing'ovu yinekala nayu yakukala kala iyi yuma."
"42011030 Chijimikilu cha Yowanu, chakwiwula tahinji chakuji Antu? nyakulenu."
"42011031 Hiyakujihujola Muntu namukwawu nawa,"" neyi tukwila netu chakwiwula' wukutwila ninji,' inji jinu mwalekeleliji kumukuhwelela?'"
"42011032 Ilang'a neyi tuhosha netu, ' chakuji Antu',... ."" Ajing'i nakutiya woma wawantu, hakwila antu ezhima etezheli chalala nawu Yowanu hikapolofwetu."
"42011033 Hiyakumwakula Yesu nawu,"" kwizhi etu kwwiluka nehi."" Yesu niyena hakuyila ninji,"" ninami nawahinu kuyileja wantu wunelang'a nachu iyi yuma."""
"42012001 Jichi Yesu wantendekeli kuyitang'isha muyishimu. ninji, ""iyala wumu watumbili itempa jinji, yojisha ni mwikoli, yopundaku niibuku. yotung'aku ni kaposhi cheng'iyojihana nikuji akakukulusha. yenda ninzhila yinji."
"42012002 Hampinji yalong'a, watumini ng'amba yinji kuji ankong'i zhinji etempa kulonda kusendaku nyikabu yamwitempa."
"42012003 Ilang'a amusendeli, hiyakumweta, nikumufuntishamu makasakasa."
"42012004 Cheng'i nawa wayitemesheli ng'amba mukwamu, niyena amutapoleli kumutu, nikumukong'a chatama chansonyi nawa."
"42012005 Watuminiku cheng'i ng'amba mukwawu, iwu jinu amuzhahilinikwila cheng'i antu amakwawu mwatama, kuyeta hampinji yoyimu nikuyizhaha."
"42012006 Washeleli namuntu wumu wakutuma, mwaninji weyala waswezhayi kukeng'a. Jiyi wajing'i wakukumishakukutuma. Wahosheli ninji akamulemesha manami."
"42012007 Ilang'a owu akwakujima hiyakuhosha mukachi kawu nawu, iwu jiyi nswana, twayenu tumuzhahenu kulonda jinu wikali wuswana wetu."
42012008 Hiyakumukwata nakumuzhaha nakumunatila hanzhi yetema.
42012009 Jichi owu mwanta mwini itema jamivinyu wakela ng'ahi? Wakenza nakuzhilumuna owu akwakudima itema; jamivinyuwakayinka antu acheng'i.
"42012010 Munating'i mazu amumukanda wazhila nawu! ""ilolwa jajiwiluwu kuji mukwakutung'a leli anajilishi kwaikala ilolwa jakola."
"42012011 Ichi chafumini kuji mwanta, chakuhayama kumensu etu""."
42012012 Hakukumisha yumiyi akaulumi zhawaYudeya amu sendeli Yesu nakumukasa mulong'a eluki nawu wahosheleng'a chaji wena. Ilang'a ajing'a nawoma mulong'a wezaza. Hiyakumushiyahiyakuya kwawu.
42012013 hakumutemeshela afwalisewi amakwawu niakwa Helodi kulonda amukwati namazu akuhoshayi.
"42012014 Chenzhiliwu hiyakumwila nawu, ""eyi mwalimu, etu tuneluki netu eyi wumuntu walala. Chalala watang'ishang'a nzhila yalala ya Nzambi. chalong'a kuwinka Kesali tahinji nehi?"""
"42012015 Ilang'a yena welukili wufwikizhi wawu hakuyila ninji ""mukunyesekelaji? nletelenu ishiling'i nijitali""."
"42012016 Aleteli jimu kuji Yesu. Hakuhosha ninji, ""ichi chifwikizha niniyi nsona yanyi?"" ""ahosheli kuji yena ""Kesali""."
"42012017 Yesu hakuhosha ninji, ""mwinkenu Kesali zhawukesali, mwinkenu Nzambi zhawuNzambi"" Hiyakumuhayama nankashi."
"42012018 Jichi Yudasi, wahoaheli ninji kosi kusang'uka, hakwinzha kuji yena. Hiyakumwihula nakuhosha ninji,"
"42012019 ""Mwalimu. mosi wanjikili kuji etuwa, Neyi manakwamuntu wukufwa nakushiya wamumbanda hanyima yinji cahkubula mwana, owu iyala akasumbuli ona ng'nja manakwinji., kulonda kukulisha anyana kamanakwinji."
"42012020 Kwajing'a amayala atanu naayeji Watachi wasenjeli wamumbanda yafwa,  chakubula nyama."
"42012021 Wamuchiyeji wasumbwili wamubanda yofwa chakubula kushiya mwana, wamuchisatu niyena chochimu."
"42012022 Ezhima atanu na ayeji ashili chakubula anyana. kunsa ya yuma yonsu, wamumbanda yofwa nikufwa."
"42012023 Hakusang'uka afu, wakekala ing'ojanyi? mulong'a ezhima na ayeji wajing'i ng'ojawu."
"42012024 Yesu hakuhosha ninji, ""chimwabula kwiluka mikanda yezhima hela ng'ovu zhaNzambi?"
"42012025 Hamba kasang'ukawu antu onsu muji afu, hiyakasumbula hela kusumbukaku, ilang'a akekala neyi chekalawu ang'elu mwiwulu."
"42012026 Hakwinza hansang'u yakusang'uka kwawa afu, himunatang'i mumikanda yaMosiku, ohu hatenawu chiputa hahosheliyi Nzambi nayena ninji, Ami niNzambi yaAbalahama, niNzambi yaIsaka, niNzambi ya Yayoba?"
"42012027 HiNzambi yawafuku, ilang'a hiNzambi yawamomi. enu mwaluwang'a nankanshi."
"42012028 Ng'anjiki wumu hakwinza nakuytiya chakujihuzholawu, Welukili ninji Yesu niyiluki chachiwahi. Hakumwihula ninji, inji ""nshimbinyi yabajika nshimbi zhezhima"" hinshimbinyi?"
"42012029 Yesu hakwakula ninji, ""yabajikahu yoyakwila nawu, tuyaku eyi Isalela, mwanta Nzambi yetu wuji wumu."
"42012030 Keng'aku mwanta Nzambi yeyi namuchima weyi wezhima, namana eyi ezhima."
"42012031 Yamuchiyeji yayakwila nawu, keng'aku mukwenu neyi chiwajikeng'a eyi aweni, Hikujihu cheng'i lushimbi lwabajika ahaku""."
"42012032 Owu ng'ajiki hakumwila ninji, chalal , mwalimu! Wunahoshi mwalala neyi Nzambi wumu hohu, kosi mukwawu wacheng'i ching'a yena hohu."
"42012033 Kumukeng'a namuchima weyi wezhima nakanang'achima keyi kezhima ning'ovu zheyi zhejima, kukeng'a mukwenu chiwajikeng'a eyi aweni chabajikahu kulema milambu yezhima yakushila niyamukunkulu."
"42012034 ""Yesu chanamoniyi ninji nakuli namaana, hakumwila ninji, ""hiwuji kwakulehi nawanta waNzambiku"". Nkumininaku hikuji muntu wakwatili wulobu wakumwihula chumaku."
"42012035 Yesu chajing'ayi nakutang'isha mutembeli, hakwihula ninji, ""ang'anjiki ahoshang'a ing'ahi nawu kilisitu himwana kaDavidi?"
"42012036 Davidi yomweni, musipilitu wazhila, ninji Mwanta wamwilili mwanyta wami, shakamaku kuchikasa chami chachijilu nichinamba kayila ayilumbu zheyi ntanda ja nyenju yeyi."
42012037 Davidi yomweni wamutong'weli ninji mwanta jichi jinu kilisitu wukwikala ng'ahi mwana kaDavidi? Izaza jawantu amavulu chajing'i nakumuteyawu hiyakuteya wulong'u.
"42012038 Chatanyishileng'ayi Yesu hakuyila ninji, babalenu nawa ng'ajiki afwila kwenjuzhola namahina akuhila ni kuyimbuzhola kuwulandilu."
42012039 Nikushakama hamatanda alema muma sinagogi nihayijiji yalema kumawizha.
"42012040 Ajang'a nimaheta awambanda anfwila, alombeleng'a nikulomba kulonda antu kuyimona. awa amayala amba katambula kutang'a kwakubajika""."
"42012041 Jichi Yesu hakushakama kwatalang'a nachikasa chakushamu mashiling'i mutembeli, watalili antu chahayamineng'awu mashiling'i awu muchisweku. Antu amavulu aheta ombililimu mashiling'i amavulu."
"42012042 Jichi kwenzhili mumbanda mfwila yombilamu nitumashiling'i tuyeji twanyanya, twalema kushika hohu mukajishiling'i kamu hohu."
"42012043 Yotambika ni atumbanzhi twinji hakuyilezha ninji, Nikuyilezha chalala nami, iwu mumbanda kazweng'i nahani kubajika ezhima anahani."
"42012044 Mulong'a wena ezhima anahani yakuyuma yawu yaswezha kuvula. Ilang'a iwu mumbanda mfwila nombilimu yakuwuzweng'i winji, yoyinji yonsu yajing'i yakujihanjisha nachu."
"42013001 Yesu chanejikiliyi kufuma mu tembeli, kamba kinji wumu hakumwila ninji,"" mwalimu tata owu Malolu kuwaha ninowu Matala!"""
"42013002 Yesu akumwakuli ninji,"" wunamoni awa Matala? hikwakashala Ilola jinimu jakanang'amana helola jikwawu jakabula kunatila hesekiku."""
"42013003 Chashakaminiyi hampiji oliveta yatalang'ana na Tembeli, apetulu, Yakoba na Yowanu ni Andeli hiyakumwihula kwaka nkawawu nawu,"
"42013004 ""Atulezhi mwani, yimiyi yamba kamwekana mpinjinyi? hakakena kumana yuma yezhikizhilu chaka?"""
"42013005 Yesu hakutchika kuyila ninji,"" Babalenu akenda kayiluwang'esha kuji Muntu."
"42013006 Amavulu akenza mwizhina jami akela nawu,""jiyi ami,"" akaluwang'esha amavulu."
42013007 Chimukatiya zhamazhita nimbonzhi zhamazhita bayi mwakakamaku; Yumiyi ching'a yamashika ilang'a kukumisha kanji.
42013008 Mulong'a munza wakanyamuka nakulwa na munza hiwantu na wantu kwakekaa ni Nyitentanshi kwacheng'i na kwacheng'i kwakela ninzala yakapelenjenji. Yumiyi jiyi yihuma yakutachika.
"42013009 Enu babalenu. Mulong'a akayitwala muyota, akayetla ni Kumasinagoga. Mwakemaa ku meso yawa Guvulu Ninyantu hansan'gu yamami, kulonja kuyilila wunsahu."
42013010 Ilang'a nsang'u yayiwahi ching'a akasambila kuyishimuna kungunza yezhima.
"42013011 Chakayikwatahu nakuyitwala kuji ansompeshi, bayi mwakakamang'ahu jehi yimwakahosha. Yakayinkawu kuhosha; Mpinji oyu, Mulong'a hiyenu mwakahoshaku, Sipilitu wazhila jiyi wakahosha."
"42013012 Manakwinji  wakazhahisha manakwinji, ni Tata wa Wantu wakazhaisha mwaninji. Anyana akafumbukila amvwali zhawu akayizhaisha."
"42013013 Akayihela kuji Antu ezhima hansang'u yezhima jami, Ilang'a Muntu wakakakela nikusa, jiyi wakahanda."
"42013014 Ilang'a mwakmona chishimashima chakaletesha Mahembi hichikwimana kuchabula kutelela,""( yowu wukutang'a ashinshiki) henohu owu akekala mu Yudeya akatemukili kwawu kumapiji"
"42013015 Niwakekala hewulu jetela chakasulukayi baji eng'ila nakumona chuma mwitala jinjuku,"
42013016 wakekala mwiha bayi akafunta nakumon kahuma kinjuku.
42013017 Ilang'a oyu yihung'a yakamonwu akekala namavumu niakamwisha hamafuku owu!
42013018 lombelenu chikabuli kwikala hachilala chamashika.
"42013019 Mulog'a Hamafuku owu hakekala yihung'u yakaji kwikala ng'ahu, jehi kufumisha hatachi haleng'eliyi Nzambi yuma kushika nikulelu hiyamba kekalaku nawa cheng'uku."
"42013020 Ching'a neyi mwanta kukehesha mafuku, owu nehi hikwakekala Antu akahanjaku. kosi, ilang'a nayikehesheli hanyizhimba yawa tonjewa atonjeliyi."
"42013021 Cheng'i neyi hakekala Muntu wakayila ninji,' talenu, Kilisitu iwu! hela ninji' talenu owu! baji mwakamukuhwelelaku."
"42013022 Mulong'a hakanyukamuka akilishitu akutwamba akamwekesha injikizhilu nayihamisha kulonda nawu wakaluwang'esha atonjewa, neyi chinatweshiki, niwatonjewa."
42013023 Nsong'amenu! nayilezha jeyi yuma yzhima.
"42013024 "" Ilang'a amafukuhana yakalonjela yihung'u, itan'wa jakeyila nikakwezhi hakakatongeka mwezhuku,"
"42013025 nitutumbwa twakaholoka mwiwula, nin'ovu zhiji mumawulu zhakakanka."
42013026 Hohenohu akamona mwana ka Muntu hakwinza mu mavu nang'ovu yenini nilubanzhi lwakulema.
"42013027 hohenohu wakatemesha ang'elu zhinji wakapo mpesha inji antonjewa kumpepela zhiwana, kufumisha kuusa yamaseki njoo ni kunsa yewulu."
"42013028 Kwatilenu mana kuchishimu chamutonju wachikuyu. Neyi mutayi wawu wukutachika Mafu, enu himukwiluka nenu nkanza yiji kwakwihi."
"42013029 Jichi ninenu nawa, chimukumona yumiyi hikwinza, ilukenu nenu waji kwakwihi kwoku kuyisa kachi."
"42013030 Nukuyilezha chalala, nami chiskichi hichakahitaku ching'a yuma yezhimiyi yukumona."
"42013031 Iwulu niseki akahita, ilang'a mazu ami hiyakahitaka."
"42013032 llang'a ifuku oju hela mpinji, oyu kwosi wayilukaku, chalala hela ang'eli amwiwulu, hela mwana, ching'a Tata."
"42013033 Nsong'amenu! tonenu, lombelenu mulong'a himuneluki mpinji oyuku."
"42013034 chiji neji muntu nayi nzhila yayilehi_hikupita yacheng'i nashiyi itala jinji nenki anjung'u zhinji wanta, ninyijimu yawu iwu nawinji iwu nawinji nalezhi mukwakuhemba chisu ninji akatoni."
"42013035 Jichi tonenu mulong'a himuneluki hakenza mwenitalaku, kwizhi Melela, kwizhi mukachi kawafuku, kwizhi hetiyilan'a ikombu, kwizhi bujiji."
"42013036 Akabuli kuyikasumwisha chanenzayi, nakuyiwana mutuluku."
"42013037 Chimukuyilenu nayili Niantu ezhima nami: Totenu."""
42014001 Hihahichili mafuku ayeji shimbu kanja chipanjakenu chakaji ilung'i da mankenji. Akulumpi zhawa tuPilisitu niang'ajiki hiya kukeng'akeng'a zhinzhila kulonda kumukwatila Yesu nakumuzhaha.
"42014002 Ajing'i nakuhosha, ""ilang'a bayi mafuku achawizhaku, hakwila kwakabuli kwikala njombu mukachi kawantu""."
"42014003 Henohu ajing'i muBetani mwitala jaShimona wajing'a nambumba, chanjing'i nakujya kumesa, wamumbanda wenzhili kujiyena namanzhi evumba jajiwahi alabasata muchipunja awuseya walema amawahi, wayinoneli naku yihung'unwina hamutu winji."
"42014004 Ilang'a kwajing'i amakwawu atiyili kutama, atachikili kuhosha mulwawu, chumanyi chinaleng'eshi kukisa manji amawahi?"
"42014005 Awa manzhi waji kuyilanjisha kubajika nkulakazhi zhisatu zhamali, nikuyihana kuji atuzweng'i, hiyakumuhela owu wamumbanda."
"42014006 Ilang'a Yesu wahosheli, ""mulukenu nkwawinji chumanyi munakumumwesha malwa? neli chuma chachiwahi kuji ami."
"42014007 Mwekala nawu ayanji mafuku ezhima, mwonsu mumukufukula muteli kwila chachiwahi kuji wena, ilang'a himwakekala hamu nanami mafuku ezhimaku."
42014008 Yena neli munateleli kwila nashinji manyi muzhimba wami wazhika nachu.
"42014009 Chalala nukuhosha kujenu, kwonsu kwakashimunawu izu jajiwahi monsu mwilung'a. Nanochu chineli iwu mwana mumbanda chakashimunawu chakumwanukilaku""."
"42014010 NiYudasi esakaliyoyi wumu haji hakachi wekumi naayeji, ayili kuji atuPilisitu kuloda kumuhanakuji wena."
42014011 Chelili atuPilisitu atiyi jehi atiliyi wulong'unhakuyisha kulonda kuyinka mali. Watachikili wakeng'eli mwakumusolwela kulonda kumuhana kuji wena.
"42014012 hakwila ifuku jakutachika jamankenji akubula ilung'i. Atapishili mwana kamukoku, atumbanzhi twunji ahosheli kuji yena ""kuji kumu kunakeng'a kutukuya nakulong'esha muyi mwakajiliku chawizha?"""
"42014013 Watumini  ayeji atumbanzhi hakuhosha kuji wena, ""Yenu amuna mumukala, cheng'i wuntu wunasenji mulonju wamenzhi wukayibulakana mulonjelenu."
"42014014 Monsu mwakwing'ila mwitala lonjelenu mwing'ili nakumulezhamu yomweni itala. Mwalimu nohoshi ninji, "" jiji kuji itala jami jakunokela munikujila chawanzha nawatumbanzhi?"""
"42014015 Wakayimwesha jeneni jahewulu kapeka kanalong'eshewi katulong'eshelawu""."
"42014016 Atumbanzhi ashili nikuya kumukala. Awanini  yezhima momu ahosheleliyi kuji wena, nikulong'esha along'esheli chawizha."
42014017 Chelili hefuku wenzhili nawatumbanzhi.
"42014018 Chajing'ileng'a nakushakama kumensu nakuja, Yesu wahosheli, chalala nukiyilezha nami, ""wumu hakachi  kenu wajang'a nanami wakansolola""."
"42014019 Ezhima aneng'eli nachu, ilang'a wumu na wumu hiyakuhosha kuji yena walala bayi ami?"""
"42014020 Yesu wayakwili nakuhosha ninji, ""haji wumu wekumi naayeji (12) yowenowu niji nakutanta ninji jinkenji munsanyi."
"42014021 Hakwila mwana kamuntu wukuya neyi chananjikiwu haji yena. Oyihung'u kuji owu muntu muti yena mwanakamuntu kumulanjisha! Chajikwikala chachiwahi neyi hasemukuliku""."
"42014022 Chajileng'awu Yesu yanona jinkenji nakujikiswila, na kujihumuna wayinkeli nakuhosha ninji, "" tambulenung'a iwu jiyi muzhimba wami""."
"42014023 Wanoneli ninkomeki, hakukiswila nakuyinka ezhima atambwili nakunwamu."
"42014024 Wahosheli kuji wena, ""awajimashi achitiyang'enu, mashi ana ahung'unukilili amavulu""."
"42014025 Chalala nukuhosha kuji enu, hinakamba kanwa cheng'i haniwu mukabu wavinyuku ching'a ijina ifuku chinakanwa wakatataka muwanta waNzambi""."
"42014026 Chakumishiliyi kwimba kamina, ejikili nakuya kumpinji yaOlibeta."
42014027 Yesu Hakuhosha nakuyilezha ezhima wawu mulong'a mwakajimbuka mulong'a achanjika. Nakamuzhaha kafung'a nawanyikoku akapalang'ana.
"42014028 Ilang'a hanyima chinakasang'uka, nakaya kung'alaliya""."
"42014029 Petulu hakuhosha kujiyena  ninji, ""hela amavulu akatemuka ami nehi""."
"42014030 Yesu wahosheli kuji yena, chalala nahoshi kuji eyi lelu-eng'a, wowenowu wufuku-kanda ikombu akokoli kayeje wukankana kapampa kasatu""."
"42014031 Ilang'a Petulu wahosheli nang'ovu neyi ami nukufwa hamu naneyi, hinukukanaku"". Ezhima ashikili momumu."
"42014032 Enzhuli kwilung'a atenang'awu nawu, ngesimani, cheng'i Yesu wahosheli kuji atumbanzhi twinji shakamenu hamu chinakuya nakulomba""."
"42014033 Yosenja Petulu, Yakoba, niYowanu nayena hakutachika kuyishimona nikukaba."
"42014034 Wahosheli kujiwena, ""wumuwunaheng'i nankanshi, nikushika kukukeng'a kufwa. Shalenu hamu nakutona""."
"42014035 Kwenjaku chanti, kuleha, Yesu wajimbukilili mumaseki hakulomba ninji, ""neyi chinateleli iyi ola yihiti."
"42014036 Wahosheli, ""tata yami, yezhima yuma yatwesheka kuji eyi fumishaku iyi nkomeki kujami ilang'a bayi chakufuma kuji ami, ilang'a kujenu""."
"42014037 Chatifuntilimu wayiwanini anakami cheng'i wahesheli naPetulu, Shimona, wunakami? kutwesha kutona kamu ka ola."
"42014038 Tonaku nakulomba hakwila wubuli kwing'ila mukwesaka. Chalala Sipilitu yinalezhi ilang'a muzhimba yinazeyi""."
"42014039 Cheng'i wayili nakulomba, wazatishili mazu yowamu."
"42014040 Chafuntiliyi chengi watyiwanini ankami, mulonga mensu awu azeyeli. Hiyelukili chakuhosha nayena."
"42014041 Wenzhili kapampa kamuchisatu wakuhosha kuji wena ""muchiji chengi mwakama ichijinu nokenu? zhinavuli! Ni ola yinashiki. Talenu, nimwana kamuntu hiyakumusolola nakumuhana anawa akshinji."
"42014042 Imanenu tuyenu, talenu ninona wunakunsolola ami wuji hakamwihi""."
"42014043 henohu wuchiji nakuhosha, Yudais wumu haji ikumi naayeji, yashika niizaza jeneni jajingi nayena hamu nizhimpoku, ninyitonju, kufuma kuji akulumpi kawaTupilistu, nisng'ajiki nanakulumpi."
"42014044 Wakumusolola wayinkeli chinjikizhilu hakuhosha ""ona wezhima wunukufufwa jiyi muntu mukwatenu nakumutwala kuji akwakuhemba""."
"42014045 Ilang'a chelili Yudasi nashikijehi hohenohu wenzhili kuji Yesu nakuhosha, ""Nkulung'ang'a"", nakumufufwa."
42014046 Niwena amololweli nimakasa haji yena nikumukwata.
42014047 Ilang'a wumu wemeni kukamwihi nawena wasomweni mpoku nakutapa ng'amba yakaPilisitu muneni nakumuketula itelu jinji.
"42014048 Yesu wahosheli kuji wena, ""munakwinza neyi niji kapondu, nampoku ni nyintonju konja mukukwata ami?"""
"42014049 Hinajing'a nenu mafuku ezhima naji nakuyifinjisha mutembeli hamwankwatiliku? ilang'a chinenzi kumwekana hakwila yananjikewi yikwati kulumbuluka""."
42014050 Ezhima owu ajing'i naYesu amushili nakutemuka.
"42014051 Mukwenzi weyala wavwalili china jitoka amuvung'ililimu, wamulonjeli Yesu. Chelili antu anamukwati;"
42014052 Washili chakuvwala watemukili nzekesi.
"42014053 Amutwamizhiliku Yesu kuji akulumpi zhawaTupilisitu. kuna apompeli akullumpi kawa Tupilisitu, akulumpi zhawa Ng'anjiki."
"42014054 Petulu wamulonjeleli kachitampu, hahalehuku nachipang'u chawa akulumpi kawaTupilisitu. Washakamini hakachi kawahembi wajing'i kukamwihi nakesi."
"42014055 Katataka Kapilisitu muneni ni ezhima aYudeya ajingi nakumukengela nyilonga yakumufwisha nanyilonga konja amoni mukumuzhahila, ilang'a hiyawanini hela mumu."
"42014056 Amavulu aleteli wunsahu wakumutwambila, Jinu wunsahu wawu hiwayitezheliku."
42014057 Amu emeni nakuleta wunsahu wakutwambila yena; ahosheli.
"42014058 ''Twamutiyili enzu ahosha, ''Nikukisa iyi Tembeli yatungiliwu namakasa, hamafuku asatu nikutunga yikwawu yakubula kulenga namakasa,''"
42014059 Niwusawu wawu hiwetezheliku.
"42014060 Kapilisitu muneni wemeni mukachi kawu hakwihula, ""Himukweti zhakwakulaku? chumanyi awa antu anakukufwisheta?"
"42014061 Ilang'a yena wamweneni nzo-o nikuyakula nehi. cheng'i nawa mukulumpi wawatTupilisitu wamwihwili cheng'i nakuhosha, ""Eyi wuji Kilisiyu, mwana kanona wankisu?"""
"42014062 Yesu wahosheli ninji, ""eng'a yami"" mwakamona mwana kamuntu wakashakama kuchikasa cha Tata yinji chochu chikasa chachijilu chang'ovu nakwinza nezaza kufuma mwiwulu""."
"42014063 Kapilisitu muneni watambwili mukunjulu nakuhosha, ""tuji nakukeng'a ayinsahu?"""
"42014064 Munajitiyili kwenjeleka. Munafukuli ing'ahi?"" ezhima amujiwili nawu watela kufwa."
"42014065 Amakwawu atachikili kumufwizhila nikubuta ihama nakumuzhipola nakuhosha nawu ""polofwetaku"". Ahembi amusenjeli nakumuzhipola."
"42014066 Chelili Petulu hachiji muchipang'u, wumu ng'amba mwana wamumbanda wakaPilisitu muneni wenzhili kuji yena."
"42014067 Wamumweni Petulu wajing'i nakwota kesi wamutalilili mwakamwihi nakuhosha , ""nineyi wajing'a hamu naYesu, wakuNazalet""."
"42014068 Ilang'a wajikanini nakuhosha, ""hinamwilukaku hela kubula kumwiluka zhiwunakuhosha"", wafumini hakuya niikombu yokokola."
"42014069 Ilang'a ng'amba wamumbanda wamumweni nakutwaleka nakuhosha kuji ana emeni, iwu muntu jiyi wumu muji wena."
"42014070 Ilang'a wakanini cheng'i ana emeni hamu kuna kwajing'iyi nakuhosha na Petulu, ""Chalala eeyi wuji wumu mujiwena wuji Kang'alaliya""."
"42014071 Ilang'a watachikili yomweni kuyisha kuleng'a kusanyika, ""Hinamwilukaku owu iyala munahosha."
"42014072 Nikombu hohenohu jikokola nikamuchiyeji Petula wanukili chahosheli Yesu kujiyena : ""hanyima ikombu kanja jijili kamuchiyeji wukankana kapampa kasatu ""watapikili nikujila wajilili"
"42015001 Hohenohu ntetemena, akulumpi zhawatupilisitu niakulumpi jawang'ajiki , nichota chezhima. hikuping'ila hakumukasa, hiyakumutwala, Yesu  kuji Pilatu."
"42015002 Pilatu hakumwihula ninji, ""yeyi mwanta wawaYudeya tahinji?"""
"42015003 Yena hakumwakula ninji, ""momwenomu muwunahoshi"". Akulumpi zhawa tuPilisitu hayakumwinka milong'a yayivulu."
"42015004 Pilatu ""hakumwihula ninji, ""eyi kwakula nehi"" talaku milong'a yinji nakukwinkayu okuvula."
"42015005 Ilang'a Yesu hakwakwili chengg'iku, Pilatu chamuhayamishili Yena."
"42015006 Henohu mpinji yachijika, mpinji yezhima Pilatu wajing'a nakuyikasunwina wena muntu wumu yiyakasa, kayili yiyakukeng'a."
"42015007 Kwinjing'a muntu wanjing'a mukaleya, izhina jinji, Balaba amwing'izhili  mukaleya hamu nawantu aleteli njombu yakuzung'a nawakakolola itung'a hiyakwaha antu."
42015008 Izaza hijikuya nakumulomba Pilatu kulonda ayilili mwayilang'ayi kumafuku akunyima.
"42015009 Pilatu hakuyakula ninji munakeng'i niyikasulwili Mwanta wawayudeya tahinji?"""
"42015010 Mulong'a yena welukili ninji, akulumpi jawatuPilisitu anamuhani kuji yena hansang'u yechima jinatiyiwu haji yena."
42015011 Ilang'a akulumpi zhawatuPilisitu akanjikizhili mabumba awantu nawu alombi kuyikasulwila Balaba.
"42015012 pilatu hakuyihula cheng'i ninji, ""iwu mwatenang'a nenu mwanta wawayudeya, nukumwila ing'ahi?"""
42015013 Ilang'a wena hiyakubujika cheng'i nawu mupopelenu yena!.
"42015014 Pilatu hakuyila ninji, mulong'aji? chuma chatama chaneliyi chumanyi? Ilang'a wena aswezha nikubijika nawu, ""mupopenu yena""."
"42015015 Palatu wakeng'eli kutiyisha izamvu kuwaha, hakuyikasulwila Balaba. chanamwetiyi Yesu, hakumulubula nunji amupopihamutonju wakusempashana."
"42015016 Mashijika hiyakumutwala mwibuku jawu jatenang'awu nawu, palitoliya. hiyakutambika izaza jezhima jamashijika."
"42015017 Hiyakumuvwika ihina chawusombu, hiyakutung'a chibang'ula chaming'a yamibambang'oma, hiyakubuta kumutu winji,"
"42015018 Hiyakutachika kumwimusha nawu, ""kalombo mwani, eyi mwanta wawaYudeya""."
"42015019 Hiyakumweta kumutu namutondu, hiyakumufwizhila mazeng'i hiyakufukama nakujifukula kuji yena."
42015020 Chanamusehiwu hiyakumuvula cheng'i mahininji. hiyakumutwala yena nakumupopa.
"42015021 Hiyakukwata muntu wajing'a nakuhita, yowu Shimona wakukeleng'i, tata yaAlekizandeli naLusifasi, wajing'i nakufuma mumpata, ayi amusenjeliku mutondu wakusempakeshawinji."
"42015022 Mashijika hiyakumuleta Yesu kwilung'a jatenawu Gologota, chaya mukwila nawu kuchang'u""."
"42015023 Hiyakumwinka vinyu hiyakubombashana nayihemba yamola, ilang'a yena hayinwinuku."
"42015024 Hiyakupopela hamutondu wakusempang'esha hayakujipang'ila mahininji naklujisakwila nachinjikizhilu chakutambulawu, nachi hamuntu hamuntu."
"42015025 Hamupopeleluwu, hamutondu wakusempashana hajing'i hampinji yamuchisatu."
42015026 Mukanda wamulong'a winji washiluwu hewulu ang'anjikili nawu mwanta wawayudeya.
"42015027 Hiyakupopela atupondu ayeji, hanyitondu yakusempashana, hamu naayeji, hamutondu wakesempashana, hamu naayejiwumu kuchikasa chinji chachijilu, mukwawu kuchikasa chachimunswa."
"42015028 Mukanda washikizhili chahosheliwu nawu, Yena amujilili hamu nawakwakubula kuzhila."
"42015029 Antu ajing'i nakuhita, hiyakumutukola, nakumulembola, nanyitu yawu, eyi wasandang'a tembeli hiwukuyitung'a cheng'i, mumafuku asatu,"
"42015030 Jamwini sulukaku hamutondu wakusepashana""."
"42015031 Chochimu nawa niakulumpi jawatupilisitu amuseheli mukachi kawu hamunawa ang'ajiki nawu, wamwinini akwawu yomweni hanatweshi kujamwinaku."
"42015032 Mulekenu Kilisitu, mwanta wawaIsalela, asulukihamutondu wakusempakesha, katataka, tumoni kulonda kukuhwelela"". Ninawa apopeleliwu hamutondu hamu naajing'i ahosheli chatama."
"42015033 Chiyashikili mpinji yamuchitanu nayimu, mwikala nimwijima mwitung'a jejima kushika ni kumpinji yamuchitanu nachiwana."
"42015034 Hampinji yamuchitanu nachiwana hakubilela nazu jang'ovu ninji, Eloyi Eloyilama sabakatanyi jaya mukwila nawu, ""Nzambi yami wunanshiyiliji kankawami?"""
"42015035 Amakwawu emenuku chanachitiyiwu, hiyakwila nawu tiyenu, hakutambika Elizha""."
"42015036 Wumu hakuya lufuchi nakwinzesha siponji navinyu yabatuka hakuyisha kwiteti, hakumwinka anwi, ninji mulukenu tutali neyi Elizha wukwinza nakumukulula."
"42015037 Yesu hakubijika nezu dang'ovu, atula niwumi winji."
42015038 Ihina jamutembeli jatabukili hakachi kufuma hewulu kushika nikwishina.
"42015039 Mukulumpi wamashijiki wemenuku hakutalanzhana nayena, chamweniyi chanatuluyi wumi winji chochenochu, hakwila ninji, mwalala iwu muntu wanjing'i mwana kaNzambi."
42015040 Kwanjing'i nawa ambanda anjing'i nakutalila kufuma hahalehi. Hawena hana Maliya Mandelena Maliya (mama yayaKoba mwanyika Yosesa) niSalomi.
"42015041 Wowu amulonjezheleli nakumukalakela hajing'iyi mung'alaliya, niambanda amakwawu amavulu enzhiliyi nawu kuYelusalema."
"42015042 Chelili kuneli jehi melela, nanochu chelili hiifuku jakulong'esha, jojifuku jatambakana naSabata."
42015043 Hikukwinza Yosefu waku Alamateya muntu walumbwa muchota niyena wajing'i nakutalila wanta waNzambi. Hakuya mwjing'i Pilatu chakaji woma hakulomba mujima waYesu.
"42015044 Pilatu hakuhayama ninji nafwi jehi? Hakutambika owu mukulumpi wamashijika, hakumwihula ninji, ""hanafwiyi hanalehi jehi tahinji?"""
"42015045 Chanateyiyi kuji owu mukulumpi wawamashijika, hakumwinka Yosefu muzhimba waYesu."
"42015046 Yena hakulanja ihina jitooka, hakumukulula hakumuzhinazhina mwihinoju jitooka, hakumukamika mwinzhamu japoyawu jehi mwilola, kuchinsu chezhamu hakwalumwinaku ilola."
42015047 Maliya Mandelina niMaliya mama yaYosesi amweni kwamukamikililiyi.
"42016001 Chamanini Ifuku da Sabata, Maria magdalene, Maria Mama ya Yakoba,ni Salomi alangili mitondu ye Yumba jajiwahi nawu awayishi muzhimba wa Yesu."
"42016002 Ntetemena heifuku jakutachika mu mulungu, ayili kwizhamu akwinduka kwa muteba,"
"42016003 Ajin'a na kuji hula nawu"" wafumisha iji Ilola kwa kwinilila kwi zhamu inyi?"""
"42016004 chiyataliliwu heulu, amweni nawu Ilola anji fumishihu, ja jin'a jenni."
"42016005 Chaneng'ili mwijamu hiya kumona mukwenzi weyala nashakami kubandi yzhamu, nyakutiya woma."
"42016006 Yena hakuyila nindi,"" bayi mutiya womaku; Muji nakuken'a Yesu Kanazareta apopeleluwu ha kulusu; Wasang'uka jehi! haji munuka. Talenu hamukamikiluwu."
"42016007 Jiyilenu, mwakaleji atumbban'i twingi, ni Petulu, hakuya nawu ku N'aliliya. jiku kumwaka mumwena, mwomwanjin'a nakumilezha."
"42016008 Ajijikilimu, hiyakufuma kwizhamu, lufuchi; Ajing'a nakutiya woma nikuhayama."
"42016009 Chajini Ifuku ja kutachika mu Mulung'u, ajing'ayi na sang'ukijehe, wajimwikesheli kuji Maria Magdaleni, wafumishiliyi majimoni atau na ayeji."
42016010 Wena wayili nakulezha Antu ajin'ahi nawu ajinen'eli nikujila.
"42016011 Wena chiyachitiyilu nawu wamumi niyena Maria na mumoni dehi, hiyakumweleleli kwawuku."
"42016012 Kulondela hayumiyi, mwamwekeni mwachen'i kuji akwawu ayedi chajin'a nakufumawu kunang'a nakuya ku mukala wawu."
"42016013 Niwena ajiyilili nakulen'ga na kuya ku mukala wawu. Niwena ajiyilili nakuleng'a akwawu, wena jinu kwa ajikanini."
"42016014 Nkuminaku wamwekeni kuji awenawu ikumi nawumu chashaka miniwu nakuja, wahihoshola nasan'u ya ntang'i yawu. nikuchinchinka kwa Michima yaulu. Nanochu chabulilwu kukuhwelela wejima wamumweni hakusan'uka kwiji."
"42016015 Hakuyila ninji,""yena mumatun'a, ejima amata yamunu mwishin nakushimuna nsan'u yayiwahi kudi ejima alen'awu."
"42016016 Muntu wukukuhwelela, wukujimikew, wakahanda, Muntu wukubula kukuhwelela wakatang'a."
42016017 Tiyenu yinjikijilu yakalonjela muji wena akakuhwelela: Akafumisha anjemona mwizhina yami. Akahosha namadimi amaha.
"42016018 Akanyamuna tupela namakasa awu, neyi akanwa yafwana, hiyakayikatisha nihantuku. Akananika Makasawu hanji akata akakola."
"42016019 Cheleli mwanta nahoshi, jeji nawu, hiya kumutambula mwiwulu hakushakama kuchikasa cha Nzambi chachijilu."
"42016020 Tupanzha twajiyilili mwitun'a nakushimuna kwejima,mwanta wajin'a nakuzata nawu chimu. Hakukolesha mazu nayinjikijilu yalondelumu."
43001001 Antu amavulu anakwati kumujimu wakusoneka nikushimuna nsang'u yakutena yuma yitunakuhweleli chikupu mukachi ketu netu yalala;
"43001002 mwomwatulezheleluwu kuji ayinsahu amweni namesu hatachikilili nsang'u, ajing'i akwakukalakala mujimu wezu jaNzambi."
"43001003 jichi neli nami chachiwahi nikusonekeli nawa, eyi Tiyofwilu waswezha kulema, mulong'a nashinshiki jehi chakashinshi mwaya nsang'u yezhima hachuma hachuma, kufumisha hatachikilili nsang'u;"
"43001004 kulonja wiluki yuma yakulezheluwu, neyi akulezheli mwalala chikupu."
"43001005 Hajing'i mwanta wawaYujeya Heroji kwajing'i kapristu wumu, izhina jinji Zakariya, wakwizanvu jaAbiya, ing'ojinji wakuji anyana kaAroni, izhina jinji Elizabeta."
"43001006 Mwayeji wawu ajing'i antu along'a kumesu aNzambi, enjelang'a mwaya nshimbi nimuyijika yaMWANTA yezhima chakaji hakuyinkela mulong'a."
"43001007 Hiyajing'i namwanaku, mulong'a Elizabeta wajing'i nshinta, mwayeji wawu aswezha jehi kukula."
"43001008 Chakong'elang'ayi Zakariya mujimu winji wawupristu kumesu aNzambi, mwomwakalakelang'a akwezanvu jinji,"
"43001009 mwomuchaaku chamujimu wawupristu, chakwila kapristu wukwing'ila muTembeli yaMWANTA nakwocha insensi, ching'a yowu wakusakula nachinzhikizhilu chakusakula nachu hohu."
43001010 Izaza jawantu jezhima jajing'i nakulombela hanzi hampinzhi yakwocha insensi.
"43001011 Kuji yena hikukumwekana kang'elu kaMWANTA nemani kukameng'a kakwochela insensi, kumbaji yachikasa chachijiilu."
"43001012 Zakariya chanamumoniyi hakwakama, niwoma wumukwata nikumukwata."
"43001013 Kang'elu hakumwila ninji, Eyi Zakariya, bayi wutiya womaku; kulembelela kweyi, anakutiyi, ing'ojeyi Elizabeta wakakuvwela mwana weyala, wakamutumba izhina jinji neyi Yowanu."
43001014 Eyi wakazang'alala wakatiya kuwaha; amavulu akazang'alala hakavwalikayi mulong'a akamumona kulema kuji MWANTA.
43001015 Bayi akanwang'a vinyu hela walwa washetanaku; wakenzala naSpiritu Wazhila kufumisha hakavwalikayi.
43001016 Wakabalumuna anyana kaIsarela amavulu akatali kuji MWANTA Nzambi yawu.
"43001017 Wakayang'ahu jehi kumbiji nimuSpiritu nimung'ovu yaElizha, Kulonja kubalumuna nyichima yawatata zhawantu yakatali kuji anyanawu, ázhikwa akenji namaana awálong'a; akamulong'esheli MWANTA antu akawani amulong'eshelawu jehi."
"43001018 Zakariya hakumwila kang'elu ninji, Chumichi nukuchiluka ng'ahi? Ami niipala jeyala, ning'ojami naswezhi jehi kukula."
"43001019 Kang'elu hakumwakula ninji, Ami yami Gabireli, nemanang'a kumesu aNzambi; anantemeshi ninzi nihoshi neyi nikulezhi nsang'u iyi yayiwahi."
"43001020 Tiya, eyi wukwikala kamama, hiwukutwesha kuhoshaku, kushika nihamba kamwekana yumiyi, mulong'a wunabuli kukuhwelela mazu ami, akalumbuluka hakakwezhi kawu."
"43001021 Antu sang'a emenawu nakumuching'ilila Zakariya, hiyakuhayama chajing'i nakulabilayi muTembeli."
"43001022 Chanejikiyi kutwesha kuhosha nawu nehi, kwakwinyeka namakasinji hohu, kukanwa chochikwamwena nzo-o. Eluka nikwiluka nawu namoni chuma muTembeli."
"43001023 Chelili mafuku inji akong'elang'ayi mujimu anawanini jehi, hakuya kwitala jinji."
"43001024 Mafuku alonjeli mumafuku owu, ing'ojinji Elizabeta abaaba niivumu, hakujizhinja tukwezhi tutanu,"
"43001025 ninji, jichi chanang'iliyi MWANTA chanenziyi nakuntala mafuku anu, amfumishi nsonyi yinatiyang'a kuji akwetu antu."
"43001026 Hakakwezhi kamuchitanu nakamu, owu kang'elu Gabireli amutemesheli kuji Nzambi kumukala wamung'aliliya wumu, izhina jawu Nazareta."
"43001027 Hakwinza kuji mumbanja wumu wakaji kujimonang'ahu jehi neyala, anakumini jakumwota kuji iyala izhina jinji Yosefu, wakumutang'a wajaviji; izhina janowu muzhiki jiyi Mariya."
"43001028 Kang'elu hakwing'ila mwajing'iyi, hakumwila ninji, Kolaku, eyi anakutiyili luwi lwakubajika, MWANTA wuji naneyi; yeyi wunakooleki hakachi kawakwenu ambanja."
"43001029 Yena chanatiyiyi izu oju hakwakama nankashi, hakuzhinoka mumuchima winji ninji anang'imushi ng'ahi?"
"43001030 Owu kang'elu hakumwila ninji, Eyi Mariya, bayi wutiya womaku; wunawani wuselewa kuji Nzambi."
"43001031 Tiya, wakabaaba ivumu, wakavwala mwana weyala, wakamutumba izhina jinji neyi YESU."
"43001032 Yena wakekala muneni, akamutena nawu Mwana kaMukwakubajika Mwiwulu, MWANTA Nzambi wakamwinka itanja jawanta jatata yinji javiji;"
43001033 wakekala mwanta wakumutang'a waYakoba hayanyaka; wanta winji hiwamba kakumaku.
"43001034 Mariya hakumwila kang'elu ninji, Chumichi chikutwesheka ng'ahi, ichi chinabuli iyala?"
"43001035 Kang'elu hakumwakula ninji, Spiritu Wazhila wakenza hajeyi; ng'ovu zhaMukwakubajika Mwiwulu zhakakuzeng'amina; jichi Ona Wazhila iwakavwala, akamutena nawu hiMwana kaNzambi weyala."
"43001036 Tiya, nintang'a yeyi Elizabeta niyena nawa nabaabi jehi ivumu jamwana weyala muwushinakazhi winji, mumbanja atenenang'awu nawu nshinta; kakwezhi kanu jiku kaneli jehi kamuchitanu nakamu."
43001037 Mulong'a kwosi chuma chakukang'anyayi Nzambuku.
"43001038 Mariya hakwila ninji, Tala ami kambung'ambala kaMWANTA; mwonsu muwunahoshi mumwekani kujami. Kang'elu hakufuma kuji yena."
"43001039 Wena mafuku owu Mariya hakunyamuka hakuya swayi kwilung'a jamapiji, kumukala wamuYuja wumu;"
"43001040 hakwing'ila mwitala jaZakariya, hakumwimusha Elizabeta."
"43001041 Elizabeta chanatiyiyi kwimusha kwamwimushiluwu kuji Mariya, mwana wajing'i mwivumu jinji hakutuntoka. Elizabeta hakwinzala naSpiritu Wazhila."
"43001042 Hakubijika nezu jang'ovu ninji, Yeyi wunakooleki hakachi kawakwenu ambanja, niwákafuma mwivumu jeyi nakooleki."
43001043 Ichi chanenziyi mama yaMwanta wami kujami chinafumi hanka?
"43001044 Talenu, izu jiwunang'imushi, chijineng'ili mumatu ami, mwana wuji mwivumu jami hakutuntoka namuzang'alu."
"43001045 Iwu mumbanja wakuhwelela nakooleki, mulong'a yuma yanamulezhuwu kuji MWANTA yakamwekana."
"43001046 Mariya hakwila ninji, Muchima wami hiwukumutohesha MWANTA."
43001047 Spiritu yami yinazang'alali naNzambi Chamwinu chami.
"43001048 Mulong'a yena namoni chinabula kulema ami kambung'inji. Tiyenu, kufumisha kulelu making'u ezhima amba kantenang'a nawu wakooleka."
43001049 Mulong'a mukwang'ovu nang'ilili yuma yamaneni; Niizhina jinji jazhila.
43001050 Luwi lwinji lwamba kashikang'a kumaking'u ezhima amba kamwakamang'a.
43001051 Namwekeshi ng'ovu nachikasa chinji; Napalang'eshi ájifuukwili nawu alema.
"43001052 Nafumishi anyanta hamatanjawu awanta, Natuumbakeshi akaji kulema."
"43001053 Nekutishi ajing'i nanzala nayuma yayiwahi, Nahang'i akwakuheta makasakasa."
"43001054 Nakwashi kambung'inji Isarela aanuki luwi lwinji,"
"43001055 Lwatiyililiyi Abarahama nianyaninji, mwomwakanininiyi ankakulula zhetu kufumisha kunyaka."
"43001056 Mariya hakushakama naElizabeta kafwampi neyi tukwezhi tusatu, hakufunta cheng'i kumukala wawu."
43001057 Chawaninini mafuku akusampuluka; Elizabeta hakuvwala mwana weyala.
"43001058 Akwawu atung'ayi ninji kwakwihi, niantang'a zhinji, chanatiyuwu nawu MWANTA namutong'i nankashi, hiyakuzang'alala chimu ninji."
"43001059 Chelili ifuku jamuchitanu nachisatu jinashiki jehi, hiyakwinza nawu amwalamishi mwana; elili nawu amutumbi izhina jatata yinji Zakariya."
"43001060 Kuchinka mama yinji ninji, Nehi, mutumbenu nenu Yowanu."
"43001061 Hiyakumwila nawu, Kwosi ntang'a yeyi atumbawu jehi izhinojuku."
43001062 Hiyakumukobola tata yinji kulonja ayilezhi janakeng'iyi kumutumba.
"43001063 Hakulomba ilola kulonja asonekuhu; hakusoneka ninji, Izhina jinji jiyi Yowanu. Wezhima wawu hiyakuhayama."
"43001064 Kanwa kinji kazhikuka nihohenohu, niijimi jinji jilamuka nikulamuka, hakuhosha mazu akumusakilila Nzambi."
43001065 Woma wuyikwata niantu ezhima atung'ili mbaji oyu; yumiyi yitiyakana nimwahita itung'a jaYujeya jamapiji jezhima ti-li-li.
"43001066 Antu ezhima ayitiyili, hiyakuyisweka munyichima yawu nawu, Iwu mwana wamba kela ng'ahi? Mulong'a chikasa chaMWANTA chajing'i nayena."
"43001067 Tata yinji Zakariya hakwinzala naSpiritu Wazhila, hakuprofweta, ninji,"
"43001068 MWANTA Nzambi yaIsarela akiswilewi, Mulong'a nenzi nakutala antu inji ayikuuli;"
"43001069 Natunyamwini jehi wamwinu wang'ovu Wakumutang'a wakambung'inji javiji,"
43001070 Mwomwahosheliyi jehi kutunwa twawatuprofwetu twinji azhila kufumisha kunshankulu.
"43001071 Wamwinu wakutwamwina kuji akwankunyi netu, Nikumakasa awantu ezhima atuhelang'a;"
43001072 kulonja akatiyili ankakulula zhetu luwi Hakwanuka kutiyang'ana kwinji kwazhila.
43001073 Kwokusanyika kwasanyikililiyi nkakulula yetu Abarahama;
"43001074 Kulonja chakutwamwinayi kumakasa awakwankunyi netu, Twakamukalakelang'a kumesu inji chakaji woma,"
43001075 Nimukuzhila nimukulong'a mafuku etu ezhima.
"43001076 Nineyi mwana akakwilang'a nawu wuji Kaprofwetu kaMukwakubajika. Wakatwaminang'ahu jehi kumbiji yaMWANTA, kulonja kumulong'eshelang'ahu jehi nzhila zhinji;"
"43001077 Kulonja chiwakayitang'isha neyi anayanakeni jehi nyilong'a yenu, Akeluki nawu anatuhanjishi jehi,"
"43001078 naluwi lwaNzambi yetu lwawushona. Naluwi olu twakamona nachu kucha kwakufuma mwiwulu, kwakwinza nakututala;"
"43001079 Kucha kwakutong'ekela ashakama mumwijima nimuwulelu wakufwa, Kwakalomboli nyenju yetu yakaholokeli munzhila yakumona kuwunja."
"43001080 Mwana wakulili, wakwatili ng'ovu muspiritu, hakwikalang'a muchinkalampata kushika nikwifuku jamumwekesheluwu kuji aIsarela."
43002001 Wena mafuku owu kuji Agusitusi Kesari hikukufuma izu jakwila nawu asoneki antu amumatung'a ezhima.
43002002 jiku kusoneka kwatachi kweliluwu hajing'iyi Kerini nyuuli yaSiriya.
"43002003 jichi antu ezhima hiyakuya nakuyisoneka, iwu hamukala winji, iwu hamukala winji."
"43002004 Yosefu niyena hakunyamuka mung'aliliya, kumukala waNazareta, hakuya muYujeya kumukala wajaviji, izhina jawu Betelemi, mulong'a wajing'i wakwivumu jamutang'a wajaviji;"
"43002005 akamusoneki hamu naMariya oteliyi, henohu nakulishi jehi ivumu."
"43002006 Chajing'uwu kwenoku, mafuku akusampuluka awanina nikuwanina."
"43002007 Hakuvwala weji winji weyala, hakumuvung'avung'a mwihina, hakumukamika mwajiishililang'awu ayimuna, mulong'a mwitala jawenyi mwabulili hakukama."
"43002008 Kwena kwitung'oju kwajing'i atubing'a twawanyikoku, ajing'i mumpata nakuhemba nyikoku yawu nawufuku."
43002009 Kang'elu kaMWANTA hakwimana kwajing'uwu; lubanzhi lwakulema kwaMWANTA hilukuyitong'ekela chezhezhi kwi-njo; atiya niwoma nankashi.
"43002010 Kang'elu hakuyila ninji, Bayi mutiya womaku; tiyenu, nayileteli nsang'u yayiwahi yamuzang'alu waswezha, wakekala kuji antu ezhima."
"43002011 Mulong'a ifuku jalelu, mumukala wajaviji, munavwaliki jehi Chamwinu, jiyi Kristu, Mwanta."
"43002012 Chinzhikizhilu chimukumwiluka nachu, mukuwana mukeki anamuvung'avung'i mwihina, nakami mwajiishililang'awu ayimuna."
"43002013 Kukasumuka haji owu kang'elu, hihaji izaza jawakwamwiwulu hiyakuhameka Nzambi,"
"43002014 nawu, Kuji Nzambi mwiwulu jakubajika kwikali lubanzhi lwakulema, Heseki hekali kuwunja hakachi kawantu atiyang'ayi kuwaha."
"43002015 Chelili ang'elu anayishiyi jehi anayi jehi mwiwulu, atubing'a hiyakujilezha wumu namukwawu nawu, Tuyenu kuBetelemi katataka, tutali ichi chuma chinamwekani chanatulezhuwu kuji MWANTA."
"43002016 Hiyakuya lufuchi, hiyakuwana Mariya niYosefu, nimukeki nakami mwajiishililang'awu ayimuna."
43002017 Chanachimonuwu hiyakutiyakesha nsang'u yaniwu mwana yayilezheluwu.
43002018 Antu ezhima chanatiyuwu yuma yayilezheluwu kuji atubing'a hiyakuhayama.
"43002019 Hakwila Mariya wahembeli yuma yezhimiyi, hakuyitong'ashana mumuchima winji."
"43002020 Atubing'a hiyakufunta nakulemesha Nzambi, nikumuhameka nayuma yatiyiluwu niyamwenuwu yezhima, mwomwayilezheluwu."
"43002021 Chawaninini mafuku atanu nasatu akumwalamisha mwana, amutumbili izhina jinji nawu YESU, mwomwamutumbiluwu kuji kang'elu helili wuchiji kanja amubaabi mwivumu."
"43002022 Chawaninini mafuku akuyizhilika amwaya nshimbi yaMosi, amuleteli mwana kuYerusalema kulonja kumushikizha kuji MWANTA;"
"43002023 mwomwasonekeluwu munshimbi yaMWANTA nawu, Anyana amayala asambilang'a kuvwalika ezhima, Akayitenang'a nawu azhila, ambala aMWANTA;"
"43002024 Akalambuli chimuna chakuketula chasonekawu munshimbi yaMWANTA, Hela tutela tuyeji, hela anyana katupompa ayeji."
"43002025 MuYerusalema mwajing'i muntu wumu izhina jinji Simeyona; yena muntu iwu wajing'i walong'a, wukweti kalemesha kakulemesha Nzambi, wajing'i nakutalila chamba kayikunjezhawu aIsarela; Spiritu Wazhila wajing'i haji yena."
"43002026 Henohu amumwekeshela jehi kuji Spiritu Wazhila ninji hakafwaku, kufwa ching'a namoni jehi Kristu waMWANTA."
"43002027 Hakwing'ila muTembeli chakumwenjesha kuji Spiritu. Chamuleteluwu mwana Yesu kuji anvwali zhinji kulonja amwili mwaya chaaku chakunshimbi,"
"43002028 hohenohu hakumutambula mumakasa, hakuhameka Nzambi,"
"43002029 ninji, Ichi jinu eyi MWANTA, ng'itezhi ami kambung'eyi niyi chawunja, mwomuwahosha jehi;"
"43002030 Mulong'a namoni jehi namesu ami wamwinu weyi,"
43002031 Wuwunalong'eshi jehi kumesu anyunza yezhima;
"43002032 Chezhezhi chakutong'ekela azhentili, nilubanzhi lwakulema kwawantu eyi aIsarela."
43002033 Nitata yinji namama yinji hiyakuhayama yuma yatenenenuwu mwana.
"43002034 Simeyona hakuyikiswila nkisu, hakumwila mama yinji Mariya ninji, Tiya, iwu mwana anamutong'oli jehi kwikala wakujimbwisha niwakuhinjwisha aIsarela amavulu; kulonja akekali chinzhikizhilu chakutenawu chatama."
"43002035 Eng'a, mpoku yakabali yakapwika mumuchima weyeyi aweni nzwa-a, kulonja kumwekesha yitong'ozhoka yazhinjawu antu amavulu munyichima yawu."
"43002036 Hajing'i nawa kaprofwetu wamumbanja Ana, mwana kaFwanuweli, wakumunza waAsheri; wajing'i waswezha jehi kukula, kufuma hasumbukiliyi washakamini namfumwinji nyaka yitanu nayiyeji,"
"43002037 henohu wela jehi mfwila wanyaka makumi atanu nasatu nanyaka yiwana (84); hafuminang'a muTembeluku, wafukaminang'a niwufuku nimwaana, nakulembelela kwakuzhing'uzhoka nanzala yakuleka kujya."
"43002038 Yena mpinzhi oyu hakwinza, hakusakilila Nzambi, hakumushimuna kuji antu ezhima ajing'i nakutalila kukuula kwamba kakuulawu Yerusalema."
"43002039 Chanamanishuwu yuma yakunshimbi yaMWANTA yezhima, hiyakufunta kung'aliliya kumukala wawu awenawu kuNazareta."
"43002040 Mwana hakuya nakukula, akwata ning'ovu, aswezha nimaana; luwi lwaNzambi lwajing'i haji yena."
43002041 Anvwali zhinji ayilang'a kuYerusalema hamwaka hamwaka hachawizha chaChipanjakenu.
"43002042 Helili nashiki jehi munyaka ikumi nayiyeji (12), hiyakukanjuka kuYerusalema mwomuchaaku chachawizhochu."
"43002043 Chanawanishuwu mafuku owu hiyakufunta, mukwenzi Yesu hakushala muYerusalema. Anvwali zhinji kuchiluka nehi,"
"43002044 atong'ozhokeli nawu wuji muchenju. Hiyakwenja lwenju lwefuku jimu, hiyakumukeng'akeng'a haji antang'a zhawu, nihaji akwawu ajilukiluwu nawu."
"43002045 Chabuliluwu kumumona, hiyakufunta cheng'i kuYerusalema nakumukeng'akeng'a."
"43002046 Chimunahiti mafuku asatu hiyakumuwana muTembeli, nashakami mukachi kawankulung'ang'a nakutiyilila nikuyihuzhola."
43002047 Ezhima ajing'i nakumutiya ahayamini kashinshi kinji nimwakuyakulayi.
"43002048 Chanamuwanuwu hiyakuhayama; mama yinji hakumwila ninji, Mwanami wunatukong'eliji mwenimu? Nitata yeyi ninami tunakukeng'akeng'i nawushona."
"43002049 Hakuyila ninji, Mwankeng'elang'aji? Munabuliliji kwiluka nenu ami ching'a niikalang'a mwitala jaTata yami?"
43002050 Oju izu jahosheliyi nawena hijayilumbulukililuku.
"43002051 Hakukunkumuka nawu, hakushika nawu kuNazareta; hakuyovwahilang'a. Mama yinji hakusweka yuma yezhimiyi mumuchima winji."
"43002052 Yesu hakukula mumaana nikuchiminu, amumona nikuwaha kuji Nzambi nikuji antu."
"43003001 Chanashakamiyi Kesari Tiberusi muwanta nyaka ikumi nayitanu (15), hajing'iyi Pontusi Pilatu nyuuli yamuYujeya, hajing'iyi Heroji mwanta wakung'aliliya, manakwinji Fwilipu mwanta wakumpata yakuItureya naTarakonita, niLisaniyasi mwanta wakuAbileni;"
"43003002 hajing'uwu aAnasi naKayafwasi muwupristu weneni, izu jaNzambi hijikwinza kuji mwana kaZakariya, Yowanu, hajing'iyi muchinkalampata."
"43003003 Yena hakwinza mumatung'a ezhima ajing'i kwakwihi naYojana, nakushimuna kuzhimika kwakubalumuka mumuchima kulonja kwanakena antu nshiji;"
"43003004 neyi chanasonekuwu mumukanja wamazu akaprofwetu Isaya nawu, Mbila yamuntu wukubijika muchinkalampata ninji, Long'eshenu mwakenjelayi MWANTA, Ololenu nzhila zhinji zhatulolu."
"43003005 Akashikili yinekineki yezhima, Akashikumuni mapiji ezhima ninyikanju yezhima; Akololi haheng'a, akesekezhi nzhila zhamankulokela."
43003006 Antu ezhima akamoni chakayamwinawu kuji Nzambi.
"43003007 jichi yena hakuyila mazaza ayili kuji yena nakuyizhimika ninji, Enu anyana katubanjayula, wayilezheli kutemuka kuzuwa kwakenza hinyi?"
"43003008 Song'enu nyikabu yatelela antu anabalumuki munyichima. Bayi mutachika kuhosha munyichima yenu nenu tukweti nkakulula yetu Abarahamaku. Tiyenu niyilezhi, nami Nzambi natweshi kutetula anyana kaAbarahama mumalolawa."
"43003009 Katataka anashi jehi chizembi kunyizhi yanyitonju; jichi nyitonju yezhima yikubula kusong'a nyikabu yayiwahi akayitemamu, akayinatila mukesi."
"43003010 Mazaza hiyakumwihula nawu, Inji jinu ching'a twila ng'ahi?"
"43003011 Hakuyakula ninji, Muntu wukweti yikowelu yiyeji amwinkuhu mukwawu nabuli, niwùkweti yakujya eli mwomumu nawa."
"43003012 Ansonkeshi hiyakwinza kuji yena nawu ayizhimiki, hiyakumwila nawu, Eyi nkulung'ang'a, etu tukwila ng'ahi?"
"43003013 Hakuyila ninji, Bayi mujyang'a yanyilami nakubajisha mwayilezhawuku."
"43003014 Mashijika niwena nawa hiyakumwihula nawu, Etu nawa tukwila ng'ahi? Hakuyila ninji, Bayi mukabisha muntuku, hela kutwambila muntu; kuminenu jakutiya kuwaha nawulooku wenu."
"43003015 Chajing'i nakuzhinokawu antu, antu ezhima hiyakutong'ozhoka munyichima yawu nawu Yowanu kwizhi jiyi Kristu."
"43003016 Yowanu hakuyakula wezhima wawu ninji, Chalala ami nayizhimikang'a mumenzhi, ilang'a kuji nakwinza wambajika ng'ovu, muya wankwabilu zhinji ami kutela kuwukasununa nehi; jiyi wakayizhimika muji Spiritu Wazhila ninakesi."
"43003017 Muchikasa chinji muji lwalu lwakutookesha nachu mwitala jinji jakuhulila, akapompesheli tijiku munkalang'a yinji, hakwila muzùng'u wakawocha mukesi kakázhimang'a."
"43003018 jichi hakuyishimwina antu nsang'u yayiwahi, nikuyikunjezha namazu amakwawu amavulu."
"43003019 Ilang'a Mwanta Heroji, chanamukonkololuwu kuji Yowanu hansang'u yaHerojiya ing'ojamanakwinji, niyuma yikwawu yatama yelilang'ayi Heroji yezhima,"
43003020 hakulunzhikaku nichuma chikwawu chakumusha Yowanu mukaleya.
"43003021 Chelili namanishi jehi kuzhimika antu ezhima to-o, niYesu anamuzhimiki jehi, yena Yesu hakulombela, iwulu hijikwenzuluka;"
"43003022 Spiritu Wazhila hakuzelumukila haji yena namuzhimba wuji neyi katela; mwiwulu himukufuma izu nawu, Yeyi Mwanami nakeng'a, natiyang'a kuwaha nankashi mujeyi."
"43003023 Henohu Yesu nashiki jehi kafwampi munyaka makumi asatu (30), hiyakumutong'ozhoka nawu mwana kaYosefu; ankakulula zhinji ajing'i iwu Heli,"
"43003024 iwu Matata, iwu Levi, iwu Meliki, iwu Yanayi, iwu Yosefu,"
"43003025 iwu Matatiyasi, iwu Amosa, iwu Nahumi, iwu Eseli, iwu Nang'ayi,"
"43003026 iwu Mayata, iwu Matatiyasi, iwu Semeni, iwu Yoseki, iwu Yoja"
"43003027 wu Yowanani, iwu Resa, iwu Zerubabeli, iwu Sheyaleteli, iwu Neri,"
"43003028 iwu Meliki, iwu Aji, iwu Kosama, iwu Elimajama, iwu Eri,"
"43003029 iwu Yoshuwa, iwu Eliyezeri, iwu Yorimi, iwu Matata, iwu Levi,"
"43003030 iwu Simeyona, iwu Yujasi, iwu Yosefu, iwu Yonama, iwu Eliyakimi,"
"43003031 iwu Meleya, iwu Mena, iwu Matata, iwu Natani, iwu javiji,"
"43003032 iwu zhesi, iwu Obeji, iwu Bowazi, iwu Salemoni, iwu Nashoni,"
"43003033 iwu Aminajabi, iwu Arama, iwu Hezeroni, iwu Perezi, iwu Yuja,"
"43003034 iwu Yakoba, iwu Isaka, iwu Abarahama, iwu Tera, iwu Nahori,"
"43003035 iwu Seruga, iwu Rewu, iwu Peleka, iwu Eberi, iwu Shela,"
"43003036 iwu Kenani, iwu Arafwasaji, iwu Shemi, iwu Nowa, iwu Lameki,"
"43003037 iwu Metusela, iwu Enoki, iwu Yareja, iwu Mahaleli, iwu Kenani,"
"43003038 iwu Enosi, iwu Seti, iwu Ajama, mwana kaNzambi."
"43004001 Yesu hakufuma kuYojana kwayiliyi, wenzala jehi Spiritu Wazhila, hiyakumutwala kuji Spiritu muchinkalampata."
"43004002 Mafuku makumi awana (40), hiyakumutesha kuji jiyabolu. Wena mafuku owu hajiili chumaku; nkumininaku hakutiya nzala."
"43004003 jiyabolu hakumwila ninji, Neyi wuMwana kaNzambi, hoshaku iloliji jibalumuki jinkenji."
"43004004 Yesu hakumwakula ninji, Anasoneki nawu, Muntu hahanjang'a namankenji hohuku."
"43004005 Hakumutwala hewulu, hakumulezha mawanta amunu mwishina ezhima yena mpinzhi oyu."
"43004006 jiyabolu hakumwila ninji, Nukukwinka mawantawa ezhima nilubanzhi lwakulema kwawu, mulong'a ananyinkuwu ami; yowu muntu inakeng'i kwinka nukumwinkawu."
"43004007 jichi neyi eyi wukujifukula kujami, ezhima akwikala eyi."
"43004008 Yesu hakumwakula ninji, Anasoneki nawu, Kajifukulang'a kuji MWANTA Nzambi yeyi, jiyi wakakalakelang'a kankawinji hohu."
"43004009 Hakumutwala kuYerusalema, hakumusha hewulu jaTembeli, hakumwila ninji, Neyi wuMwana kaNzambi, jinati mwishina;"
"43004010 mulong'a anasoneki nawu, Wakakulezhela ang'elu zhinji akakuhembang'a;"
43004011 Akakwaka namakasawu wakenja kahuma mwenju weyi kwilola.
"43004012 Yesu hakumwakula ninji, Aneli nawu, Bayi wakamweseka MWANTA Nzambi yeyuku."
"43004013 jiyabolu chanamanishiyi kutesha kwezhima, hakufuma kuji yena, ninji amoni hekwawu hakamuteshelayi."
43004014 Yesu hakufunta kung'aliliya mung'ovu yaSpiritu; mpuhu yinji hiyikutiyakana mwahita mbaji yezhimoyu.
"43004015 Hakutang'isha mumashikolawu, hiyakumuhamekang'a kuji antu ezhima."
"43004016 Hakwinza kuNazareta kwamuleleleluwu; hakwing'ila mushikola hefuku jaSabata neyi chelilang'ayi jikalu, hakwimana nakutang'a."
"43004017 Hiyakumwinka mukanja wakaprofwetu Isaya. Hakubakula mukanja, hakuwana hanasonekuwu nawu,"
"43004018 Spiritu waMWANTA wuji hajami, Mulong'a wanwayisha jehi manzhi nishimwini atuzweng'i nsang'u yayiwahi; Nantemeshi kulonja nibijiki ankoli nsang'u yakuyisubula, niamputamesu atoni; Kulonja kuyumbaku antu anachikuwu,"
43004019 Nishimuni mwaka waMWANTA wunawahi jehi.
"43004020 Hakuvung'a mukanja, hakumwinkawu cheng'i mukwakuwimena, hakushakama; antu ezhima ajing'i mushikola hiyakumuhung'unwina mesu, hiyakumushinshika swi-i."
"43004021 Hakutachika kuyila ninji, Nsang'u iyi yasonekeluwu yinalumbuluki kumatu enu lelu."
"43004022 Antu ezhima hiyakumwitezha, hiyakuhayama mazu amawahi afumini kukanwa kinji; hiyakwila nawu, Hijiyi mwana kaYosefuku?"
"43004023 Hakuyila ninji, Keng'a muntili chishimu chakwila nenu, Eyi chimbuki, juuki eyi aweni. Yezhima yitunatiyi yiwuneli kuKaperinamu, yili nikunu kwilung'a jeyeyi aweni nawa."
"43004024 Hakuyila ninji, Nukuyilezha chalala nami, kwosi kaprofwetu etezhang'awu mwilung'a jinji yomwenuku."
"43004025 Mwalala nukuyilezha nami hanyaka yajing'iyi Elizha, hákwatiluwu nvula nyaka yisatu natukwezhi tutanu nakamu, háholokeli nzala yeneni mwitung'a jezhima, muIsarela, mwajing'i ambanja amfwila amavulu."
"43004026 Ilang'a hiyatemesheli Elizha kuji wenaku, ching'a kuZarefwati hohu, mwitung'a jaSijoni, kuji mumbanja wamfwila."
"43004027 Nihajing'i kaprofwetu Elisha, muIsarela mwajing'i akwambumba amavulu, hosi atookesheluwuku ching'a kaSiriya Nayamani hohu."
"43004028 Ezhima ajing'i mushikola chanatiyuwu ochu, nyichima yawu yiswezha nikuzuwa;"
"43004029 avwavumoka nikuvwavumoka, hiyakumushinzheka nawu afumi mumukala; hiyakumutwala kumukumu wampiji yatung'iluwu mukala wawu, kulonja amukunwinuku."
"43004030 Yena hakuhanuka mukachi kawu, hakujiyila kwinji."
"43004031 Hakukunkumuka kuKaperinamu, mukala wakung'aliliya. Hakutang'isha haSabata."
"43004032 Hiyakuhayama kutang'isha kwinji, mulong'a mazu inji ajing'i nawanta."
"43004033 Mushikola mwajing'i muntu wukweti spiritu wanjemoni wazonja, hakubilela nezu jang'ovu,"
"43004034 ninji, Aka! Eyi Yesu wakuNazareta, tuji neyi nansang'winyi? Wunenzi jehi nakutukisang'ana, tahinji? Nakwiluki yeyi Mukwakuzhila wambala waNzambi."
"43004035 Yesu hakumuhoshola ninji, Mwenaku, fumaku muji yena. Njemoni amunata ninowu muntu mukachi kawu, afuma nimuji yena, nikumukatisha nehi."
"43004036 Antu ezhima hiyakuhayama, hiyakuhosha muntu namukwawu nawu, Iku hikuhosha kwamuchijinyi? Hakulezha aspiritu azonja nawanta ning'ovu, hiyakufuma muji antu."
43004037 Mpuhu yinji yitiyakana nikwezhima ti-li-li.
"43004038 Hakunyamuka, hakufuma mushikola, hakwing'ila mwitala jaShimona. MukuwaShimona wajing'i wakata mashika aweni, hiyakumulembelela nawu amuuki."
"43004039 Hakwimana kwajing'iyi yena, hakuhoshola mashika, amufuma nikumufuma; hohenohu yohinjuka nikuhinjuka, hakuyikalakela."
"43004040 Chelili itang'wa hijikuya nakuhuma, ezhima ajing'i nawakwawu akata nyisong'u yeng'i nayeng'i, hiyakumuletelawu; hakuyinang'ika makasinji wezhima wawu, hakuyuuka."
"43004041 Anjemoni niwena hiyakufuma muji antu amavulu nakukaloka nawu, Yeyi Mwana kaNzambi. Hakuyihoshola, hayitezheli kuhoshaku, mulong'a amwilukili nawu jiyi Kristu."
"43004042 Chikunachi, hakwijika hakuya kwakankawinji, mazaza awantu hiyakumukeng'akeng'a. Chanamuwanuwu, hiyakukeng'a nawu amwimiki abuli kufuma kuji wena."
"43004043 Yena hakuyila ninji, Ching'a nishimwina nsang'u yayiwahi yawanta waNzambi nikunyikala yikwawu yinashali nawa; mulong'a jichi chantemesheleluwu."
43004044 Hakushimunang'a mumashikola amung'aliliya.
"43005001 Chelili izaza jawantu hijikujishinzhekela haji yena nawu atiyi izu jaNzambi, yena wajing'i wemana kwizhiya jaGenesareta."
"43005002 Hakumona maatu ayeji anayikung'iki kuchikumu chezhiya; ayibinja yanshi anafumumu jehi, aji nakukosa tuleng'i twawu."
"43005003 Hakwing'ila muwatu waShimona, hakumwila ninji swizhaku kwakulehi chanti nachikumu. Hakushakama, hakutang'isha mazaza awantu mwenomu muwatu."
"43005004 Chanakumishiyi kuhosha, hakumwila Shimona ninji, Swizhenu kwakunama, mulalumuni tuleng'i twenu, mukwati inshi."
"43005005 Shimona hakumwakula ninji, Mwanta, tunakabakani wufuku wezhima, kabakane-e, kukwata nehi, ilang'a ichi chiwunahosheyi nukukumina jakulalumuna tuleng'i."
"43005006 Chaneluwu mwenimu, apompeshelelumu ilembu janshi jajeni; nituleng'i twawu hitukukeng'a kuketuka."
"43005007 Hiyakuyikobola akwawu ayibinja nawu ajing'i muwatu wukwawu, nawu enzi ayikwashuku. Hiyakwinza, hiyakwinzesha maatu ezhima ayeji, hiyakukeng'a nikuzhiya."
"43005008 Shimona Petulu chanachimoniyi, hakujinata kumanung'u aYesu ninji, Mwanta, afumi mwani kujami, mulong'a ami nimukwanshiji."
43005009 Mulong'a niyena ninowu akwawu ajing'iyi nawu ahayamini anshi akwatiluwu kuvula;
"43005010 akwawu ayibinja nayena Shimona, wowu anyana kaZebejewu aYakoba naYowanu, ahayamini. Yesu hakumwila Shimona ninji, Bayi wutiya womaku; kufumisha hanu wukwikala chibinja chawantu."
"43005011 Chanashikizhuwu maatu awu kuchikumu, hiyakushiya yuma yezhima hiyakumulonjela."
"43005012 Chajing'iyi mumukala weneni wumu, kutala iyala wumu wazemoka jehi namusong'u wambumba; yenowu chanamumoniyi Yesu, hakujinata chamesu heseki, hakumulembelela ninji, Mwanta, neyi wunetezhi, wukutwesha kuntookesha."
"43005013 Yesu hakwolola chikasa chinji, hakumukunka ninji, Netezhi, tookaku. Hohenohu musong'u winji wambumba wumufuma nikumufuma."
"43005014 Yesu hakumukonkomwena nang'ovu ninji, Bayi wulezhamu muntuku; yaku wujimwekeshi kuji kapristu, wakamwinki mulambu wakujitookesha nachu wayilezheluwu kuji Mosi, kulonja wikali wunsahu kuji wena."
"43005015 Mpuhu yinji yiswezha nikutiyakana; mazaza amaneni hiyakupompela kuji yena amutiyi, ayuuki yikatu yawu."
43005016 Yena hakuwombolokela kwilung'a jakankawinji nakulombela.
"43005017 Ifuku jimu wajing'i nakutang'isha; kwashakamini aFwarisewu niankulung'ang'a zhanshimbi, anafumi kunyikala yakung'aliliya yezhima, nikuYujeya, nikuYerusalema; ng'ovu yaMWANTA yakuyuuka yajing'i kwoku."
"43005018 Kutala amayala hiyakuleta mukwakalepa hachikang'a, hiyakukeng'a nawu amwing'izhi amukamiki kumesu inji."
"43005019 Chanakang'anyuwu kumona hawing'izhilu nansang'u yezaza jajing'uku, hiyakukanjama hewulu jetala, hiyakumuhanwisha hamateya nakumuzelumuna mukachi kawu hachikang'a chinji, ashiki kumesu aYesu."
"43005020 Yesu chanamoniyi kukuhwelela kwawu hakwila ninji, Eyi iyala, anakwanakeni nshiji zheyi."
"43005021 Ansoneki nawaFwarisewu hiyakutachika kujihuzhola nawu, Yeniwu wuji nakutuka Nzambi hinyi? Natweshi kwanakena nshiji hinyi? HiNzambi hohuku?"
"43005022 Yesu welukili mwajing'i nakujihuzholawu, hakuyakula ninji, Mukujihuzholelaji munyichima yenu?"
"43005023 Chaswayi kumwila muntu nami, Anakwanakeni nshiji zheyi, tahinji chaswayi kumwila nami, Hinjukaku, wenji?"
"43005024 Kulonja mwiluki nenu Mwana kaMuntu wukweti wanta wakwanakena nshiji hanu hamaseki; hakumwila mukwakalepa ninji, Nakwili nami hinjukaku, wunyamuni chikang'a cheyi, wuyi kwitala jeyi."
"43005025 Hohenohu yonyamuka nikunyamuka kumesu awu wezhima wawu, hakunona niniyi yakaminiyi, hakuya nikwitala jinji nakuhameka Nzambi."
"43005026 Antu ezhima hiyakuhayama, hiyakutiya woma nankashi nawu, Lelu tunamoni yuma yacheng'i."
"43005027 Kulonjela hayumiyi, Yesu hakuya munzhila, hakumona nsonkeshi wumu, izhina jinji Levi, nashakami kwakutambwila nyombu; hakumwila ninji, Nlonjang'a."
"43005028 Yena hakushiya yuma yezhima, hakunyamuka, hakumulonjela."
"43005029 Levi hakumutelekela chawizha cheneni mwitala jinji; himukwikala izaza jawansonkeshi jeneni, niantu amakwawu ashakaminuwu nawu nakujya."
"43005030 AFwarisewu nawansoneki zhawu hiyakutobela atumbanzhi twinji nawu, Mwajiilang'aji nakunwa nawansonkeshi niakwanshiji?"
"43005031 Yesu hakuyakula ninji, Akola hiyakeng'akeng'ang'a chimbukuku, ching'a akata."
"43005032 Hinenzi nakutambika along'aku, nenzi nakutambika akwanshiji abalumuki munyichima."
"43005033 Hiyakumwila nawu, Atumbanzhi twaYowanu aswezha kuzhing'uzhoka nakuleka kujya nikulembelela; niatumbanzhi twawaFwarisewu hamu; hakwila atumbanzhi tweyeyi, kwakujya hohu nakunwa."
"43005034 Yesu hakuyila ninji, Amayala aji nakalemba akutwesha ng'ahi kuleka kujya hachijuwu nakalemba?"
"43005035 Mafuku akenza akafumishawu kalemba kuji wena, jihu hakazhing'uzhokang'awu nakuleka kujya."
"43005036 Hakuyitila chishimu ninji, Kwosi muntu wukutabula chitabu kuchikowelu chachiha achisha kuchikowelu chachikuluku. Neyi wukwila chochochu, wukutabula nichachiha nichachikulu, chitabu chikufuma kuchikowelu chachiha hichikuya mumu nachachikuluku."
"43005037 Kwosi muntu wukulong'a vinyu yayiha mwipakumuna jayitembi yayikuluku. Neyi wukwila chochochu, vinyu yikubusa yitembi, nivinyu yayeni yikumwang'ala, niyitembi yikufwila kumu."
43005038 Vinyu yayiha ching'a ayilong'a mwipakumuna jayitembi yayiha.
"43005039 Kwosi muntu wukwila nanwi jehi vinyu yayikulu akeng'a yayihaku; ninji, Yayikulu jiyi yayiwahi."
"43006001 Chamwekeni hasabata yesu nakuhitahita muwujimi watidiku, atumbanzhi twinji ajing'a nakunonanona nyitu yatidiku, hiyakuyichikita mumakasa awu, ni kuja."
"43006002 Ilang'a afwalisewu amakwawu hiyakuhosha nawu, ''chumanyi chimuji nakwilila yuma yambula kwitezhawu hefuku jasabata?''"
"43006003 Yesu hakuyakula ninji, Himunatang'i cheliliyi javiji, hatiyiliyi nzala hamu nanowu ajing'iyi nawuku, tahinji?"
"43006004 Heng'ililiyi mwitala jaNzambi, hakutambula mankenji akutenteka kumesu aNzambi, hakujya, hakwinkaku ninawa ajing'iyi nawu, ajing'i azhila, akujya ching'a atupristu hohu."
"43006005 Hakuyila ninji, Mwana kaMuntu jiyi Mwanta waSabata."
"43006006 HaSabata yacheng'i nawa, hakwing'ila mushikola nakutang'isha; mwajing'i muntu wakalepa wachikasa chachijiilu."
"43006007 Ansoneki nawaFwarisewu hiyakumutala, amoni neyi wukuuka haSabata, kulonja amoni hakumwinkela mulong'a."
"43006008 Yena welukili yitong'ozhoka yawu; hakumwila owu muntu wachikasa chakalepa ninji, Nyamukaku, wimani mukachi. Yena hakunyamuka, hakwimana mukachi."
"43006009 Yesu hakuyila ninji, Nayihuli nami, haSabata chalong'a kwila chachiwahi, tahinji kwila chatama? kuhanjisha muntu, tahinji kumuzhaha?"
"43006010 Hakuyitala wezhima wawu kwi-njo, hakumwila owu muntu ninji, Ololaku chikasa cheyi. Olola nikwolola, chikasa chinji chikola nikukola."
"43006011 Wena aswezha nikuzuwa, hiyakutiyang'ana muntu namukwawu mwakamukong'awu Yesu."
"43006012 Wena mafuku owu hakuya hampiji nakulombela, hakuchiisha nakulombela kuji Nzambi wufuku wezhima."
"43006013 Chikunachi hakutambika atumbanzhi twinji, hakutonjahu ikumi nayeji (12), hakuyitumba ninji apostolu."
"43006014 Shimona hakumutumba izhina jikwawu ninji Petulu, namanakwinji Anjeri, Yakoba naYowanu, Fwilipu naBatolomewu,"
"43006015 Matewu naTomasi, Yakoba mwana kaAlafwewu naShimona atenang'awu nawu kaZeloti,"
"43006016 niYuja waYakoba, niYujasi Isakaroti jiyi wamufukezheli."
"43006017 Hakukunkumuka nawu, hakwimana hesekana nezaza jawatumbanzhi twinji jajeni; niantu amavulu nankashi afumafumini mwahita Yujeya yezhima, nikuYerusalema, nikuchikumu chakalung'alwizhi chakuTira naSijoni, enzhili nakumutiya kulonja akayuuki ninyisong'u yawu."
43006018 Hakuuka ákabishilang'awu kuji aspiritu azonja.
43006019 Izaza jezhima hijikukeng'ang'a yowu kumukunka hohu; mulong'a muji yena mwejikilang'a ng'ovu yakuuka wezhima wawu.
"43006020 Yena hakufumbula mesu inji haji atumbanzhi twinji, hakuyila ninji: Munakooleki enu atuzweng'i , mulong'a wanta waNzambi wunekali wenu."
"43006021 Munakooleki enu muji nakutiya nzala katataka, mulong'a mwakekuta. Munakooleki enu muji nakujila katataka, mulong'a mwakaseha."
"43006022 Munakooleki chakuyihelawu kuji antu, nichakuyikinzhikawu, nichakuyisawulawu, nichakuyitenawu nawu mwatama kukoola Mwana kaMuntu."
"43006023 Kazang'alalenu jena ifuku oju, nikukiloka chikupu. Tiyenu, amba kayinka wulooku weneni mwiwulu, mulong'a jichi chayililuwu atuprofwetu kuji ankakulula."
43006024 Oyi yihung'u yimwamba kamona enu mwaheta! mulong'a anayikunjezhi jehi.
43006025 Oyi nzala yimwamba katiya enu munekuti katataka! Oyi yihung'u yimwamba kamonenu muji nakuseha katataka! mwamba kajila nikutumpa.
43006026 Oyi yihung'u yimwamba kamonenu aji nakuhamekawu kuji antu ezhima! mulong'a jichi chahamekeluwu atuprofwetu akutwamba kuji ankakulula.
"43006027 Ilang'a enu muji nakutiya, nukuyilezha nami keng'enu ayilumbu zhenu, kong'enu chachiwahi antu akuyihela."
43006028 Antu akuyishing'a yikiswilenu nkisu; ákuyikong'a chatama yilombelelenu.
"43006029 Muntu wukukweta kwikiji jimu, mwinki nijikwawu nawa; muntu wukukutambula chikowelu cheyi, atambuli nikahuma keyi nawa."
"43006030 Yinkenung'a antu ezhima akuyilomba; muntu wukunona yuma yeyi, bayi wakamwihulayi nawa cheng'uku."
43006031 Mwomumukukeng'a antu kuyililenu ninenu nawa yililenu wena chochimu.
"43006032 Neyi mukukeng'a áyikeng'enu hohu, akuyihamekela hajihi? Hela akwanshiji akeng'ang'a ayikeng'a nawa."
"43006033 Neyi mukwilang'a chachiwahi awa akuyilenu chachiwahi hohu, akuyihamekela hajihi? jichi chelang'awu niakwanshiji."
"43006034 Neyi mukusonjamishang'a antu nakuching'ezha nenu akayifuntishila cheng'i, akuyihamekela hajihi? Hela akwanshiji asonjamishang'a akwawu akwanshiji, atambuli cheng'i yayinkeluwu."
"43006035 Ilang'a keng'enu ayilumbu zhenu, ilenung'a chachiwahi, sonjamishenung'a chakaji kwakama; wulooku wenu wakatoha, mwakekala nianyana kaMukwakubajika; mulong'a yena watiyilang'a luwi niantu abulang'a kusakilila, niatama."
43006036 Ikalenu akwaluwi neyi chekalayi Tata yenu mukwaluwi.
"43006037 Bayi musompeshang'a akwenuku, kulonja ninenu akabuli kuyisompesha. Bayi mutanyishang'a akwenuku, kulonja ninenu nawa akabuli kuyitanyisha. Anakenenung'a akwenu, kulonja akayanakeni ninenu nawa."
"43006038 Inkenung'a, kulonja ninenu nawa akayinki; chesekelu chakushikizha chakunyikumuna, chenja chisumpoka, akayinki muwutambwilu wenu. Mulong'a chesekelu chimukuyesekela akwenu, jichi chakayesekelawu ninenu nawa."
"43006039 Hakuyitila nawa chishimu ninji, Mputamesu wukutwesha kulombola mukwawu mputamesu, tahinji? Mwayeji wawu hiyakukulukila mwibukuku?"
"43006040 Kambanzhi habajikang'a nkulung'ang'a yinjuku; ilang'a muntu himuntu neyi najizi jehi, wukwesekana nankulung'ang'a yinji."
"43006041 Wukutalilaji kachibalu kanalakumukili mujisu jamanakweyi, hakwila ipulang'a jiji mujisu jeyeyi aweni hiwunajilukuku?"
"43006042 Inji eyi wukutwesha kumwila manakweyi ng'ahi neyi, Eyi manakwami, tali nikutumbuli kachibalu kanalakumukili mujisu jeyi; hakwila ipulang'a jiji mujisu jeyeyi aweni hiwunajilukuku? Eyi mfwikizhi, sambilaku kufumisha ipulang'a jiji mujisu jeyeyi aweni, mwaka winzi wumoni kutumbula chachiwahi kachibalu kanalakumukili mujisu jamanakweyi."
43006043 Hikwekala mutonju wawuwahi wasong'ang'a nyikabu yatamaku; hela mutonju watama hiwasong'ang'a nawa nyikabu yayiwahuku.
"43006044 Mulong'a nyitonju yezhima ayilukilang'a kwokunyikabu yayu, iwu nanyikabu yawu, iwu nanyikabu yawu. Antu hiyakumunang'a mawunju achikuyu kunying'aku; hiyakumunang'a nyikabu yavinyu kuchikwataku."
"43006045 Muntu wamuwahi wukwijisha nawa yuma yayiwahi yaswekayi mumuchima winji; muntu watama wukwijisha nawa yoyuma yatama, mulong'a kanwa kinji kahoshang'a yoyuma yalumbama mumuchima."
"43006046 Mwantenenang'aji nenu, Mwanta, Mwanta; hakwila yuma yinahoshang'a himwayilang'aku?"
"43006047 Ezhima akwinza nakutiya mazu inahoshang'a, hiyakwilamu, tiyenu niyilezhi anafwanuwu."
"43006048 Anafwani neyi muntu watung'ili itala, wapunjili chakunama, hakusha chikuku helola. Chenzhili jibazhi, chezhi hichikweta hetaloju, hichatwesheli kujinyinkeshaku, mulong'a ajitung'ilili helola."
"43006049 Hakwila wátiyang'a chakaji kwilamu, nafwani neyi muntu watung'ili itala hamaseki chakaji kwala chikuku. Chezhi chichineti italoju, hohenohu jihumuka nikuhumuka buvu; kuhumuka kwetaloju kwaswezheli kutoha."
"43007001 Chelili nakumishi jehi kuhosha yihosha yinji yezhima kumatu awantu, hakuya muKaperinamu."
"43007002 Mukulumpi wamashijika wumu wajing'i nanjung'u yinji aswezheliyi kukeng'ayi nankashi, wakatili hakukeng'a kufwa."
"43007003 Chanatiyiyi mpuhu yaYesu, hakumutemeshela akulumpi zhawaYujeya, kulonja enzi nakuhanjisha njung'u yinji."
"43007004 Wena chanashikuwu kuji Yesu, hiyakumulembelela nankashi nawu, Himuntu watela kumwilila chumichi kujeyi;"
"43007005 mulong'a wakeng'a munza wetu, jiyi nawa watutung'ilili shikola yetu."
"43007006 Yesu hakuya nawu. Chanashikiyi kwakwihi netala, owu mukulumpi wamashijika hakutemeshaku amabwambu zhinji akamwili nawu, Eyi Mwanta, bayi wujikabakeshaku, mulong'a ami hinimuntu wakutela kwing'ileyi mwitala jamuku."
"43007007 jichi chinabuli kwinza ami aweni kujeyi, najimoni nami ami hinimuntu wakutela kwinza kujeyuku; jichi ahoshi mwani kwezu hohu, mukwenzi wami wukukola."
"43007008 Mulong'a ninami nawa nimuntu nikweti anyanta zhami, hela ami aweni nikweti mashijika ang'ovwahilang'a. Nelang'a iwu nami, Yang'a; hakuya. Mukwawu nami, Inzang'a; hakwinza. Njung'u yami nami, Ilaku chumichi; hakuchila."
"43007009 Yesu chanatiyiyi yumiyi hakumuhayama, hakushetumuka, hakwila izaza jajing'i nakumulonjela ninji, Nayilezhi nami, kanja nimonang'ahu jehi kukuhwelela kwaswezha chikumahichuku, chalala hela muIsarela mwamweni."
"43007010 Owu atemesheluwu, chanafuntuwu kwitala, hiyakuwana owu njung'u nakoli jehi."
"43007011 Chihanalehi chanti, hakuya kumukala wumu izhina jawu Nena; wayili niatumbanzhi twinji, niizaza jeneni."
"43007012 Chanashikiyi kwakwihi nachisu chamukala, kutala anatembeki mufu, himwana weyala wasemuka kankawinji, mama yinji wajing'i mfwila nawa; hiyakumutwalaku kuji antu amavulu ahamukalowu."
"43007013 Mwanta chanamumoniyi, hakumutiyila wushona, hakumwila ninji, Bayi wujilaku."
"43007014 Hakuswila kwakwihi hakukunka kumutembu; átembekeli hiyakwimana ku-ka. Hakwila ninji, Eyi mukwenzi, nakwili nami hinjukaku."
"43007015 Owu wafwili ashakama nikushakama, atachika nikuhosha; hakumwinkayi mama yinji."
"43007016 Woma wuyikwata niwezhima wawu; hiyakumuhameka Nzambi nawu, Mukachi ketu munamwekani jehi kaprofwetu muneni. Cheng'i nawa nawu, Nzambi nenzi jehi nakutala antu inji."
"43007017 Mpuhu yinji yitiyakana nimwahita Yujeya yezhima, nikumutamba wezhimowu."
43007018 Atumbanzhi twaYowanu hiyakumulezha Yowanu yuma yezhimiyi.
"43007019 Yowanu hakutambika atumbanzhi twinji ayeji, hakuyitemesha kuji Mwanta amwihuli nawu, Eyi yeyi elang'awu nawu wakenza, tahinji tutalili wacheng'i?"
"43007020 Wenowu amayala chanashikuwu kuji Yesu, hiyakumwila nawu, Yowanu Nzhimiki natutemeshi nakukwihuleyi ninji, Yeyi elang'awu nawu wakenza, tahinji tutalili wacheng'i?"
"43007021 Yena mpinzhi oyu hakukolesha niantu amavulu ajing'i nanyisong'u, niajing'i nayipupu, niajing'i nawaspiritu atama, hakutonesha niamputamesu amavulu."
"43007022 Yesu hakuyakula ninji, Yenu mwakamulezhi Yowanu yuma yimunamoni niniyi yimunatiyi; amputamesu hiyakutona, akwakubalakata hiyakwenja chachiwahi, akwambumba hiyakutooka, azhika matu hiyakutiya, afu hiyakuyisang'ula, atuzweng'i hiyakuyishimwina nsang'u yayiwahi."
43007023 Muntu nabuli kumona mujami nsang'u yakumujimbwisha nakooleki.
"43007024 Chineli antemesha zhaYowanu anayi jehi, hakutachika kuhosha namazaza awantu nsang'u yaYowanu ninji, Mwayili nakutalaji muchinkalampata? Iteti jatepokang'a nampepela, tahinji?"
"43007025 Mwayili nenu mwakamoniji? Muntu navwali mahina amawahi, tahinji? Ávwalang'a yawanta, álung'ang'a, wowu ekalang'a muyipang'u yawanyanta ankanu."
"43007026 Mwayili nenu mwakamoniji? Kaprofwetu, tahinji? Eng'a, nayilezhi nami hikaprofwetu wabajika nankashi atuprofwetu ezhima."
"43007027 jiyi yeniwu asonekeluwu nawu, Tiya, nukutemesha ntemesha yami kuwukuya, Akalong'eshang'ahu jehi nzhila yeyi kumbiji kuwakaya."
"43007028 Tiyenu niyilezhi, ánavwaliki kuji ambanja, hosi niwumu wamubajika Yowanuku; ilang'a muntu nakehi muwanta waNzambi namubajiki yena."
"43007029 Chanachitiyuwu, antu ezhima niansonkeshi azhimikawu jehi nachizhimikilu chaYowanu, hiyakumwitezha Nzambi nawu walong'a."
"43007030 Hakwila aFwarisewu nawakwanshimbi, chalekeluwu kuyizhimika kuji Yowanu, alekeli mpúng'a yayifuukwililuwu kuji Nzambi."
"43007031 Yena ninji, Awa antu achisakichi nukuyifwikizha neyi anyi? Anafwani neyi anyi?"
"43007032 Anafwani neyi atwansi ashakama kuwulanjilu akujitambeka nawu, Tunayimbili mahululu, enu kuhang'ana nehi; Tunatumpi, enu kujila nehi."
"43007033 Mulong'a Yowanu Nzhimiki nenzi chakaji kujya mankenji, hela kunwa vinyu, enu nenu wukweti njemoni."
"43007034 Mwana kaMuntu nenzi nakujya nakunwa, enu nenu, Talenu, muntu wafwa hakujya, wanwang'a vinyu, ibwambu jawansonkeshi nawakwanshiji."
43007035 jichi maana amuying'ishang'a nawanyaninji ezhima.
"43007036 KaFwarisewu wumu wamwilili Yesu ninji enzi nakujya kwitala jinji. Yesu hakwing'ila mwitala janowu kaFwarisewu, hakushakama nakujya."
"43007037 Kumukalowu kwajing'i mumbanja mukwanshiji, chelukiliyi ninji Yesu nashakami nakujya mwitala jakaFwarisewu, hakuleta manzhi evumba jajiwahi amuchipunja chelola jalubanzhi."
"43007038 Hakwimana kunyima nakujila kumajatilu aYesu, hakuwelesha majatilu aYesu namajilu inji, hakuyikombola nansuki zhinji, hakupwepuzhola kumajatilu inji, hakuyiwayisha wenowu manzhi."
"43007039 Chanachimoniyi owu kaFwarisewu wamutambikili kwitala jinji, hakuhosha mumuchima winji ninji, Iwu neyi hikaprofwetu, mutenowu neluki chajiyi iwu mumbanja mukwanshiji namukunki."
"43007040 Yesu hakumwakula ninji, Eyi Shimona, niji nakajizu kakuhosha naneyi. Yena ninji, Hoshang'a Nkulung'ang'a."
"43007041 Ninji, Kwajing'i akwanyikuji ayeji ajiili yambala yamukwakusonjamisha wumu; iwu wajiili mukuji wankulakazhi zhitanu (500) zhamali, mukwawu wamakumi atanu (50)."
"43007042 Mwayeji wawu chanakang'anyuwu zhakufuta, hakuyanakena tuhu kwinji. Wukubajika kumukeng'a nankashi wumwojihi?"
"43007043 Shimona hakumwakula ninji, Natong'ozhoki nami owu aanakeneniyi yayivulu. Yesu hakumwila ninji, Wunahoshi mwalala."
"43007044 Hakushetumukila kwajing'i owu mumbanja, hakumwila Shimona ninji, Wunamoni iwu mumbanja? Ami neng'ili mwitala jeyi, eyi kunyinka menzhi akunwelesha kunyenju yami nehi, hakwila iwu mumbanja naweleshi majatilu ami namajilu inji, nayikomboli nansuki zhinji."
"43007045 Eyi kumpwepuzhola nehi, hakwila iwu mumbanja, kufumisha hineng'ila hanaleki kupwepuzhola kumajatilu amuku."
"43007046 Eyi kunwayisha manzhi kumutu wami nehi, hakwila iwu mumbanja nawayishi majatilu ami manzhi evumba jajiwahi."
"43007047 jichi nukukulezha nami nshiji zhinji zhazhivulu anamwanakenizhu; jihu hanafumi kunkeng'a nankashi. Hakwila muntu anaanakenuwu yantesha, wukukeng'a nawa chantesha."
"43007048 Hakumwila owu mumbanja ninji, Nshiji zheyi anazhanakeni."
"43007049 Antu ashakamini nakujya, hiyakutachika kuhosha munyichima yawu nawu, Iwu muntu wukwanakena nshiji, jiyinyi?"
"43007050 Yena hakumwila owu mumbanja ninji, Kukuhwelela kweyi kunakwamwini jehi; yang'a nakuwunja."
"43008001 Chihanalehi chanti, Yesu hakuya nakuhitahita nimunyikala yamaneni nimunyikala yanyanya, hakuyishimwina nikuyitwela nsang'u yayiwahi yawanta waNzambi, hamu nekumi nayeji (12),"
"43008002 niambanja amakwawu okayi jehi aspiritu atama, niyikatu; Mariya atenang'awu nawu Manjaleni, mwafumini anjemoni atanu nayeji;"
"43008003 niYowana ing'ojaChuza nhembi yaHeroji, niSuzana, niakwawu amavulu ajing'i nakumukalakela namahetawu."
"43008004 Chikunapompi izaza jajeni, niantu amunyikala yamaneni ezhima chanapompeluwu kuji yena, hakuyitila chishimu, ninji,"
"43008005 Mukwakukuwa wayili nakukuwa mbutu yinji. Chakuwiliyi, yikwawu yaholokeleli kunsa yanzhila, hiyakuyijata nanyenju, hiyakuyijya kuji atuja ahaluzwizu."
"43008006 Yikwawu yaholokeleli hamalola, chiyinabaluki hohenohu yuma nikuuma, mulong'a yabulili menzhi."
"43008007 Yikwawu yaholokeleli munying'a, nying'a hiyikukulila hamu nambutu, hiyikuyizhika."
"43008008 Yikwawu yaholokeleli hamaseki amawahi, hiyikukula hiyikusong'a, yajing'i ihebi jimu hiyikwikala nkulakazhi (100). Chanahoshiyi yumiyi hakubijika ninji, Yowu wukweti matu akutiya atiyi."
43008009 Atumbanzhi twinji hiyakumwihula mwaya chishimu ichi.
"43008010 Yena hakuyila ninji, Enu anayitezhi kwiluka nsang'u zhawanta waNzambi zhazhinjawu, hakwila kuji acheng'i yiji muyishimu hohu, kulonja Hela akumona, abuli kumona zhiika, Kutiya, akutiya kushinshikamu nehi."
43008011 jichi tiyenu mwaya chishimu ichi. Mbutu hiizu jaNzambi.
"43008012 Yákunsa yanzhila wowu antu akwila chakuyitiyawu, jiyabolu hakwinza nakuhukula mazu munyichima yawu, akenja kukuhwelela hiyakwamwinewa."
"43008013 Yáhamalola, wowu antu akwila chakuyitiyawu, hiyakutambula izu namuzang'alu; wena muzhi nehi, akwitiya kampinzhi kanti, chakamonawu yuma yakuyeseka, hiyakusenukamu."
"43008014 Yáholokeleli munying'a, wowu antu akwila chakutiyawu, hiyakujiyila kwawu; kwakama, nimaheta, nikutiya kuwaha nayuma yawumi wunu, hiyikuyizhika, kusong'a chalala nehi."
"43008015 Yáhamaseki amawahi, wowu antu atiyang'a izu namuchima wawu wawuwahi walumbuluka, hiyakujikwata nang'ovu, hiyakusong'a nikutatakenamu chikupu."
"43008016 Muntu habutulang'a inong'u ajisweka mwihebi hela muchaliluku, wajishang'a hawimenu kulonja antu akwing'ila mwitala akamoni to-o."
"43008017 Mulong'a hikwekala chuma chabutang'awu chikubula kumwekana hatookaku; hela chuma chakuzhinja chikubula kutiyakanaku, chikwijika hatooka."
"43008018 jichi babelenu chimukutiya; mulong'a muntu wukweti jiyi akwinkawu; muntu wabula, akamutambula aka kanamoniyi ninji wuji naku."
"43008019 Kuji yena hikukwinza mama yinji nawanakwinji, hiyakukang'anya kushika kuji yena naluntu lwajing'uku."
"43008020 Hiyakumulezha nawu, Mama yeyi nawanakweyi anemani hanzi, anakukeng'i."
"43008021 Hakuyakula ninji, Mama yami nawanakwami wowawa akutiya izu jaNzambi hiyakwilamu."
"43008022 Wena mafuku owu, ifuku jimu hakwing'ila muwatu wumu, niyomweni niatumbanzhi twinji. Hakuyila ninji, Tuzambukenu kwishinaji jezhiya; ashinzhika niwatu."
"43008023 Chajing'i nakuyenjeshawu kuji mpepela yena aya nimutulu; hezhiya hihakukunka mpepela yaswezha ng'ovu, watu hiwukuya nakwinzala menzhi, hiyakukeng'a kufwa."
"43008024 Hiyakwinza nakumuhinjwisha nawu, Mwanta, Mwanta, tunafwi! Hakuhinjuka, hakuhoshola mpepela nimenzhi ajing'i nakubwankang'ila, amwena ninzo-o, kúwunja nibe-te-te-e."
"43008025 Hakuyila ninji, Kukuhwelela kwenu kwokujihi? Atiya niwoma, hiyakujihayamina, hiyakujila wumu namukwawu nawu, Yeniwu akwovwahilawu kuji mpepela nimenzhi hinyi?"
"43008026 Ashika nikwitung'a jawaGeraseni, jomba mesu kung'aliliya."
"43008027 Chanafumiyi muwatu, hiyakumubulakana kuji iyala wuji nakufuma mumukalowu, wukweti anjemoni; halekeliyi kuvwala mahina hela kushakama mwitala haleha jehi chacheni, ching'a kushakama kumazhamu hohu."
"43008028 Chanamumoniyi Yesu, hakukaluka, hakujinata kumesu inji, hakubijika nang'ovu, ninji, Nikweti nsang'winyi naneyi Yesu Mwana kaNzambi Mukwakubajika? Nalembi, bayi wunkabishaku."
"43008029 Mulong'a henohu wamwila jehi yenowu spiritu wazonja ninji fumaku muji muntu. Mulong'a wamukwatilang'a kakavulu; wajing'i muntu wakuhemba kuji akwawu hohu, wakukasa namaleng'i nimpompa zhayikung'u; chakukotolayi yena yumoyu, hiyakumupwapwila mumasang'a kuji njemoni."
"43008030 Yesu hakumwihula ninji, Izhina jeyi yeyinyi? Ninji, Yami Mazaza; mulong'a muji yena mweng'ila anjemoni amavulu."
"43008031 Hiyakumulembelela nawu, Bayi wutuhang'ila mwikelaku."
"43008032 Kwenoku kwajing'i izanvu jawang'ulu ajing'i nakujiila hampiji, hiyakumulembelela nawu ayitezhi kwing'ila muji ang'ulu. Hakuyitezha."
"43008033 Anjemoni afuma nimuji muntu, eng'ila nimuji ang'ulu; izanvu jawang'ulu janjuka nikwanjuka, hijikuya mwakunkumuka nankashi, nimwizhiya chu-u, afwa nimumenzhi."
"43008034 Áyijiishilang'a chanachimonuwu, hiyakutemuka, hiyakuya nakulezha antu ajing'i mumukala nilung'oju."
"43008035 Hiyakuya nawu atali chuma chinamwekani; chanenzuwu kuji Yesu, hiyakuwana owu muntu múnafumi anjemoni, nashakami jehi kunyenju yaYesu, navwali chachiwahi, maaninji anamufuntili jehi; atiya niwoma."
43008036 Antu achimweni hiyakulezha akwawu chanamukoleshuwu owu wajing'ilang'a nanjemoni.
43008037 Antu ajing'i kumutamba wetung'a jawaGeraseni ezhima hiyakumwila Yesu nawu afumuku; mulong'a woma wunaswezhi jehi kuyikwata; yena hakwing'ila muwatu hakufunta cheng'i kwafumayi.
"43008038 Owu iyala múnafumi anjemoni, hakumulembelela ninji niyang'a neyi; ilang'a yena hakumufuntisha,"
"43008039 ninji, Funtaku kumukala weyi wulezhi akwenu yuma yanakwililiyi Nzambi kutoha. Hakuya nakutiyakesha mumukala wezhima yuma yamwilililiyi Yesu kutoha."
"43008040 Chafuntiliyi Yesu, izaza hijikumushikizha chachiwahi, mulong'a wezhima wawu ajing'i nakumutalila."
"43008041 Kutala hikukwinza iyala izhina jinji zhayirusa nyuuli yashikola, hakujinatila kunyenju yaYesu, hakumulembelela ninji ayi kwitala jinji;"
"43008042 mulong'a wajing'i namwaninji wamumbanja wumu hohu, wanyaka kafwampi ikumi nayiyeji (12), hakukeng'a kufwa. Hajing'i nakuyayi, mazaza awantu hiyakumushinzheka."
"43008043 Mumbanja wumu wapwekelang'a mashi nyaka ikumi nayiyeji (12), wamanisha jehi yuma yinji yezhima kuji ayimbuki, kutwesha kumuuka nehi,"
"43008044 hakwinza kunyima yaYesu, hakukunka kumukunjulu wehina jinji; hohenohu mashi inji apwekelang'a oma nichawu."
"43008045 Yesu hakwihula ninji Anankunki kujinyi? Chajikaliluwu antu ezhima, Petulu nawakwawu ajing'i ninji hiyakwila nawu, Mwanta, mazaza enja akushinzheka nikukuhumahuma."
"43008046 Yesu hakwila ninji, Haji muntu nankunki; mulong'a neluki nami, mujami munafumi ng'ovu."
"43008047 Owu mumbanja, chanamoniyi nakang'anyi jehi kubatama, hakwinza nakuzaala, hakujinata hamaseki kumesu inji, hakushimuna hatooka kumesu awantu ezhima nsang'u yamukunkililiyi, ninichi chanakoliyi jehi hohenohu."
"43008048 Yesu hakumwila ninji, Mwanami, kukuhwelela kweyi kunakukoleshi jehi; yang'a nakuwunja."
"43008049 Iku wuchiji kuhosha, kwitala janyuuli yashikola hikukufuma muntu hakumulezha ninji, Mwaneyi nafwi jehi; bayi wumukabisha Nkulung'ang'aku."
"43008050 Yesu chanachitiyiyi, hakumwakula ninji, Bayi wutiya womaku; kuminaku jakukuhwelela hohu, wukukola kwinji."
"43008051 Chanashikiyi kwitala, hetezheli kwing'ilamu namuntu wacheng'uku, ching'a aPetulu naYowanu niYakoba, nitata yamwana namama yinji."
"43008052 Ajing'i nakumujila nikutumpa kuji antu ezhima; yena hakuyila ninji, Bayi mujilaku; hanafuku, wuji mutulu."
"43008053 Hiyakumuseha chakumujiwula, mulong'a amumweni nafwi chikupu."
"43008054 Yena hakumukwata kuchikasa, hakumutambika ninji, Eyi mwana, nyamukaku."
"43008055 Wumi winji wufunta nikufunta, yohinjuka nihohenohu; Yesu hakuyila ninji, Mwinkenu yakujya."
"43008056 Anvwali zhinji hiyakuhayama nankashi; hakuyikonkomwena ninji, Bayi mulezha muntu chumichuku."
"43009001 Hakutambika ikumi nayeji (12) hamu, hakuyinka ng'ovu niwanta wakufumisha anjemoni ezhima nikuuka nyisong'u."
"43009002 Hakuyitemesha nakushimuna wanta waNzambi, nikuuka akata."
"43009003 Hakuyila ninji, Bayi musenja yuma yakuya nachu munzhila yenuku; hela mukombu, hela ipakumuna, hela yakujya, hela mali; hela kwikala nayikowelu yiyeji."
"43009004 Itala jimwakeng'ila mwakashakama mwomwenomu, jiku nawa kumwakanyamukila."
"43009005 Antu akabula kuyitambula, chimwakanyamuka mumukalowu, mwakajikumuna lunkung'u luji kunyenju yenu, kulonja lwinzi lwakayikonkololi."
"43009006 Hiyakunyamuka, hiyakuya nakushimuna nsang'u yayiwahi mwahita nyikala yezhima, nikuuka hamu."
"43009007 Mwanta Heroji chanatiyiyi yuma yeliluwu yezhima, hakuswezha kuzhinoka; mulong'a amakwawu elili nawu Yowanu nasang'uki muji afu;"
43009008 amakwawu nawu Elizha jiyi namwekani jehi; acheng'i nawu kaprofwetu wakunyaka jiyi nasang'uki.
"43009009 Kuchinka Heroji ninji, Yowanu yowu naketwili jehi mutu, inji iwu niji nakutiya nsang'u izhi hinyi? Hakukeng'a ninji amumoni."
"43009010 Apostolu chanafuntuwu, hiyakumulezha yuma yeliluwu. Hakuyitwala kumbaji kwakwihi namukala weneni wumu, izhina jawu Beteseja."
"43009011 Mazaza awantu chanachimonuwu hiyakumulonjela; hakuyishikizha chachiwahi, hakuhosha nawu zhawanta waNzambi, ákeng'eli kuyuuka hakuyuuka."
"43009012 Chelili itang'wa hijikuya nakuteng'uluka, ikumi nayeji (12) hiyakwinza nakumwila nawu, Mwang'aku izaza jawantu, ayi mutunyikala nimumalung'a aji kwakwihi, akamuku, kulonja akajipawili yakujya yawu, mulong'a munu tuji kwakulehi nanyikala."
"43009013 Yena hakuyila ninji, Yinkenu yakujya enu aweni. Wena hiyakumwila nawu, Tuji namankenji atanu ninshi zhiyeji hohu, kwizhi tuyi nakulanjila izaza jezhima yakujya."
"43009014 Mulong'a amayala ezhima ajing'i kafwampi neyi makombakazhi atanu (5,000). Yena hakuyila atumbanzhi twinji ninji, Yilezhenu ashakami aha makumi atanu (50), aha makumi atanu (50)."
"43009015 Ela nimwenomu, ayishakamisha niwezhima wawu."
"43009016 Hakutambula owu mankenji atanu, ninozhu inshi zhiyeji, hakutala mwiwulu, hakukiswilahu nkisu, hakuyihumuna; hakuyinka atumbanzhi enki izaza jawantu."
"43009017 Ajiili, ekutili wezhima wawu. Yibalu yasheluku, hiyakuyinona mahebi ikumi nayeji (12)."
"43009018 Chajing'iyi Yesu nakulombela kwakankawinji, atumbanzhi hiyakwinza kuji yena; hakuyihula ninji, Mazaza elang'a nawu yaminyi?"
"43009019 Wena hiyakwakula nawu, Amakwawu elang'a nawu yeyi Yowanu Nzhimiki; amakwawu nawu yeyi Elizha; acheng'i nawu kaprofwetu wakunyaka wumu jiyi nasang'uki."
"43009020 Yena hakuyila ninji, Inji enu aweni mwelang'a nenu yaminyi? Petulu hakwakula ninji, Yeyi Kristu waNzambi."
"43009021 Yena hakuyilezha nang'ovu ninji, Bayi mulezha muntuku;"
"43009022 mulong'a Mwana kaMuntu ching'a yokaba yuma yayivulu, ching'a akamuleka kuji akulumpi, nikuji akulumpi zhawatupristu, nikuji ansoneki, akamuzhaha, akamusang'ula hetang'wa jamuchisatu."
"43009023 Hakuyila wezhima wawu ninji, Muntu wukukeng'a kunlonjami, ajibonji yomweni, anyamunang'a kulusu yinji hefuku hefuku, anlonjelami."
"43009024 Mulong'a muntu wukukeng'a kuhemba wumi winji, jiyi wakawuzhimbesha, hakwila wúkuzhimbeshela wumi winji hamuzhimba wamami, jiyi wakawuhemba."
"43009025 Mulong'a muntu, hela naheti matung'a ezhima ajizhimbesha yomweni nakukisika, wukujiilaku chumanyi?"
"43009026 Mulong'a muntu wukuntiyami nimazu ami nsonyi, niMwana kaMuntu nawa wakamutiya yena nsonyi hakenzayi mulubanzhi lwakulema kwinji yomweni, nilwaTata yinji nilwawang'elu azhila."
"43009027 Tiyenu niyilezhi mwalala nami, awa amakwawu anemani kunu, hiyakusambilang'ahu jehi kumona kufwaku, ching'a anamoni wanta waNzambi."
"43009028 Chelili munahiti jehi mafuku atanu nasatu nanohu hahosheliyi yumiyi, hakutwala aPetulu naYowanu niYakoba, hakukanjuka nawu hampiji kulonja alombeli."
"43009029 Hajing'i nakulombelayi, kumesu inji hikukubalumuka mwacheng'i hohu, mahininji hiyakuswezha kutooka, kutwesha kutalaku nehi."
"43009030 Kutala hakuhanzhika nawamayala ayeji, jiwu aMosi naElizha;"
"43009031 hiyakumwekana mulubanzhi lwakulema, hiyakutena kufwa kwinji kwakuYerusalema kwakukeng'a kufumayi nachu hamaseki."
"43009032 Petulu nawakwawu ajing'iyi nawu kwakunong'oka tulu hohu. Chanatonuwu chikupu, hiyakumona lubanzhi lwakulema kwinji, niwenowu amayala ayeji emeniyi nawu."
"43009033 Cheliluwu hiyakwambuka ninji, Petulu hakumwila Yesu ninji, Mwanta chachiwahi chituji kunu; tutung'i yisolu yisatu; chimu cheyeyi, chimu chaMosi, chikwawu chaElizha; helukili ninimu mwahoshelang'ayuku."
"43009034 Iku wuchiji kuhosha mazu awa, ivu hijikwinza nakuyizeng'amina, atiya niwoma ochu chaneng'iluwu mwivu."
"43009035 Mwivu himukufuma izu nawu, jiyi Mwanami nakeng'a, mutiyililenu yena."
"43009036 Izu chijinamweni, hiyakumona kwaYesu hohu kankawinji. Amwena ninzo-o; wena mafuku owu hiyalezheli muntu yuma yamwenuwuku."
"43009037 Chikunachi chaneluwu anakunkumuki jehi mwishina jampiji, izaza jeneni hijikwinza nakumukinkilila."
"43009038 Mwizaza himukubijika muntu wumu ninji, Eyi Nkulung'ang'a, nalembi mwani wuntalili mwanami, mulong'a himwanami wumu hohu;"
"43009039 amukwatang'a kuji spiritu, kukasumuka hakukaloka; hakumukonyesha, hakwijisha nimafulolu kukanwa, hakumuchika nankashi, kumufuma swayi nehi."
43009040 Nayilembelela atumbanzhi tweyi nami amufumishi; akang'anya.
"43009041 Yesu hakwakula ninji, Enu antu akuchisakichi, mwabula kukuhwelela, mwaheng'a, nyaka yinukwikala nanenu nakukabakana nanenu ying'ahi? Muleti mwaneyi kunu."
"43009042 Iku wuchiji kwinza, njemoni amunata nihamaseki, hakumukonyesha nankashi. Yesu hakuhoshola spiritu wazonja, yomuuka ninowu mwana, amufuntisha nikuji tata yinji."
43009043 Antu ezhima hiyakuhayama ng'ovu yawanta waNzambi yinamwekani.
"43009044 ninji, Tong'ozhokenu chachiwahi mazu inukukeng'a kuyilezha, nami, Mwana kaMuntu akamulubula kumakasa awantu."
"43009045 Wena kwiluka izu oju nehi, ayizhinjiliju kulonja abuli kushinshika mujaya; hiyakutiya woma wakumwihulaju."
43009046 Mukachi kawu himukuvulumuka ntaji yakwila nawu nabajiki akwawu hinyi?
"43009047 Yesu chanamoniyi muji nakutong'ozhokawu munyichima yawu, hakunona mwana wanyanya, hakumwimika kwakwihi nachikasa chinji;"
"43009048 hakuyila ninji, Muntu wúkutambula mwana wanyanyiwu mwizhina jami nantambulami; wukuntambulami natambuli niyena wantemesheli; muntu nakehi mukachi kenwenu ezhima, jiyi muneni."
"43009049 Yowanu hakwakula ninji, Mwanta, twamona muntu wuji nakufumisha anjemoni mwizhina jeyi; twamulekesha mulong'a hekalang'a nanetuku."
"43009050 Yesu hakumwila ninji, Bayi mumulekeshaku; mulong'a wábula kuyihela jiyi mwinenu."
"43009051 Chelili mafuku akumutambula mwiwulu hiyakukeng'a kushika, atalisha nimesu nimuchima winji munzhila yakuya kuYerusalema."
"43009053 Hakutemeshang'ahu jehi antemesha kwakuyayi; hiyakuya, eng'ila nimumukala wawaSamariya wumu, nawu amulong'esheli kwakushikena."
"43009052 Ilang'a wena kumutambula nehi, nanochu chamwenuwu mesu inji anatali kuYerusalema."
"43009054 Chanachimonuwu, atumbanzhi twinji aYakoba naYowanu hiyakumwila Mwanta nawu, Wunakeng'i tutambiki kesi kaholoki mwiwulu kayizhilishi neyi cheliliyi Elizha, tahinji?"
"43009055 Yena hakushetumuka, hakuyihoshola ninji, Himweluka chekala spiritu yenuku."
"43009056 Mwana kaMuntu henzhili nakuzhilisha antuku, wenzhili nakuyamwina. Hiyakuya kumukala wukwawu."
"43009057 Hayilang'awu munzhila, muntu wumu hakumwila ninji, Nukukulonjang'a kwezhima kuwukuya."
"43009058 Yesu hakumwila ninji, Anyumbu akweti menawu, niatuja ahaluzwizu akweti yisakala yawu; hakwila Mwana kaMuntu hakweti hakusachila mutu winjuku."
"43009059 Hakumwila muntu mukwawu ninji, Nlonjang'a; ilang'a yena ninji, Mwanta, nleki nisambili kuya nakazhiiki tata yami."
"43009060 Yesu hakumwila ninji, Yileki afu azhiiki afu zhawu awenawu; eyi yang'a nakushimuzhola wanta waNzambi."
"43009061 Mukwawu niyena nawa hakumwila ninji, Mwanta, nukukulonja; nleki niyi nakashaliki akwetala jami."
"43009062 Yesu hakumwila ninji, Muntu wukwila nakwati jehi kwitemwa jiji nakukokawu ang'ombi, hakutala hanyima, hanateli wanta waNzambuku."
"43010001 Kulonjela hayumiyi, hakutonja amakwawu makumi atanu nayeji (70), hakuyitemeshang'ahu jehi kumbiji, ayeji ayeji, kwahita nyikala yamaneni yezhima, nimwitung'a jezhima mwakukeng'a kuyayi yomweni."
"43010002 Hakuyila ninji, Mbutu yinahi yayivulu, ilang'a akwakukalakala anakehi. jichi lombelenu kuji Mwanta jiyi mukwakwang'ula, atemeshi akwakukalakala kumujimu wakwang'ula mbutu yinji."
"43010003 Yenung'a kwenu; tiyenu, chiji neyi niji nakutemesha anyana kanyikoku mukachi kawatung'wiji."
"43010004 Bayi musenja hela chikwama, hela ipakumuna, hela nkwabiluku; bayi mwimusha muntu munzhilaku."
"43010005 Itala jimwakeng'ila, mwakasambila kwilamu nenu, Mwitaliji mwikali kuwunja."
"43010006 Neyi muji muntu wawunja, kuwunja kwenu kwakekala haji yena; neyi nehi, kuwunja kwenu kwakafunta cheng'i kujenu aweni."
"43010007 Itala jimwakashakama, kajyenu nikunwa yuma yakayinkawu yezhima, mulong'a mukwakukalakala nateli wulooku winji. Bayi mwakatuntuzhoka mufuma italiji muya itala jacheng'uku."
"43010008 Nyikala yezhima yimwakeng'ila yakayitambulawu, kajyenu yuma yezhima yakayinkawu;"
"43010009 kayuukenu akata ajumu; kayilenu nenu, Wanta waNzambi wunenzi jehi kwakwihi nanenu."
"43010010 Hakwila nyikala yezhima yimwakeng'ila yakabula kuyitambulawu, mwakayi munyikwakwa yayu,"
"43010011 mwakayili nenu, Tunayijikumwini nilunkung'u lwakumukala wenu lunalamati kunyenju yetu. Hela chochu, ilukenu nenu wanta waNzambi wunenzi jehi kwakwihi."
"43010012 Tiyenu niyilezhi, hefuku jakusompesha, yihung'u yakamona mukalowu yakabajika yihung'u yakamonawu akwaSojoma."
"43010013 Oyi yihung'u yiwakamoneyi Korazini! Oyi yihung'u yiwakamoneyi Beteseja! Nyijimu yang'ovu yaneliluwu mujenu, neyi ayililili muTira naSijoni, mutenowu abalumukili jehi munyichima yawu, ashakama jehi nimumawuti avwala jehi niyikeleyi."
"43010014 Hakusompesha, ihung'u jaTira naSijoni jakakuminamu, jenwenu jakabajika."
"43010015 Eyi Kaperinamu, nineyi nawa akakutúmbakesha chashika nikwiwulu, tahinji? Akakukunkumwisha mukalung'a."
"43010016 Muntu wukutiyenu nantiymi, wukulekenu nanlekami, wukunlekami naleki yena wantemesheli"
"43010017 Owu makumi atanu nayeji (70) hiyakufunta namuzang'alu nawu, Mwanta, hela anjemoni aweni, kuyitenena izhina jeyi anatwovwahili."
"43010018 Hakuyila ninji, Namweni Satana kuholoka kwiwulu neyi chikwanzazhi."
"43010019 Tiyenu, nayinki wanta wakujata nihatupela nihatunzhimbu, nayinki wanta wakufwomona ng'ovu yachilumbu yezhima; hikuji chuma chakayikatisha hela hantuku."
"43010020 Hela chochu, bayi muzang'alala nanochu chanayovwahiluwu kuji anjemonuku; ilang'a zang'alalenu nanochu chanasonekuwu mazhinenu mwiwulu."
"43010021 Hampinzhi oyu, Yesu nenzali namuzang'alu wakufuma kuji Spiritu Wazhila ninji, Eyi Tata, Mwanta wewulu niiseki, nakusakilili chiwayizhinjili akwamaana niakwakashinshi yumiyi, hiwukuyimwekesha kuji anyikeki; mwamweni Tata, jichi chiwamweni kuwaha."
"43010022 Tata yami nankunzhiki yuma yezhima; hikwekala wamwiluka Mwanaku, ching'a Tata hohu; hikwekala nawa wamwiluka Tataku, ching'a Mwana hohu, nimuntu anetezhiyi Mwana kumumwekeshelayi."
"43010023 Hakushetumuka kuji atumbanzhi twinji kumbaji kwakankawawu, hakuyila ninji, Mesu amonang'a yuma yimwamonang'enu anakooleki."
"43010024 Nukuyilezha nami, atuprofwetu amavulu nawanyanta ankanu akeng'elang'a nawu amoni yuma yimwamonang'enu, hiyayimwenuku; akeng'elang'a nawu atiyi yuma yimwatiyang'enu, hiyayitiyiluku."
"43010025 Kutala kunemani jehi mukwanshimbi wumu, hakumweseka ninji, Eyi Nkulung'ang'a, nukwila ng'ahi kulonja niswani wumi wahayanyaka?"
"43010026 Yesu hakumwila ninji, Munshimbi anasoneki nawuji? Watang'ang'amu ng'ahi?"
"43010027 Hakwakula ninji, Nawu, Keng'aku MWANTA Nzambi yeyi namuchima weyi wezhima, nawumi weyi wezhima, nang'ovu yeyi yezhima, namaaneyi ezhima; Keng'aku nawa mukwenu neyi chiwajikeng'a eyi aweni."
"43010028 Yesu hakumwila ninji, Wunaakuli chachiwahi, ilang'a kweyi mwomwenomu, wukuhanja."
"43010029 Yena hakukeng'a kumwekesha kulong'a kwinji, hakumwila Yesu ninji, Mukwetu yowinyi?"
"43010030 Yesu hakwila ninji, Muntu wumu wajing'i nakufuma kuYerusalema ninji akunkumuki kuYeriku. Kukasumuka anamukwati jehi kuji atuponju; hiyakumuvuula, hiyakumweta, hiyakuya kwawu, kumushiya wuji kwakwihi nakufwa."
"43010031 Kapristu wumu hakukunkumuka nzhiloyu, chanamumoniyi hakumutonjolwela."
"43010032 Kushika nawa nikaLevi, niyena nawa chanamumoniyi hakumutonjolwela."
"43010033 Ilang'a kaSamariya wumu wajing'i nakuya munzhila yinji, hakushika kwajing'iyi; chanamumoniyi, hakumutiyila wushona,"
"43010034 hakuya kuji yena, hakuhung'unwina hayitu yinji manzhi nivinyu; hakukasakasahu. Amusha nihakanyama kinji yomweni hakumuleta kwitala jakamang'a enyi, hakumuhemba."
"43010035 Chikunachi, hakunona mali ayeji, hakumwinka mwiniitala ninji, Muhembi; neyi yiwakamwinka yakabajikahu, chinakafunta nakakuhing'ishilamu yacheng'i."
"43010036 Awa asatu nanowu aholokeleluwu kuji atuponju, eyi wunatong'ozhoki neyi wamukwashili yowu wumwojihi?"
"43010037 Yena ninji, Owu wamutiyilili luwi. Yesu hakumwila ninji, Nineyi nawa yang'a wakelang'a mwomumu."
"43010038 Hajing'i nakuyawu munzhila yawu, hakushika hamukala wumu; mumbanja wumu, izhina jinji Mata, hakumutambula mwitala jinji."
"43010039 Yenowu nawa wajing'i namwanyikinji wamumbanja, izhina jinji Mariya; yena Mariya hakwinza nakushakama kunyenju yaMwanta nakutiyilila mazu ajing'i nakuhoshayi."
"43010040 Ilang'a Mata wajing'i nakubimba nanyijimu yayivulu; hakwinza kuji yena ninji, Mwanta, chananlekeliyi mwanyikami nyijimu kankawami, hiwunashuku muchima weyuku? Mwili enzi ankwashuku."
"43010041 Mwanta hakumwakula ninji, Mata, Mata, yuma yayivulu wuji nakwakama, wuji nakujikabisha tuhu kweyi;"
"43010042 ilang'a kuji chuma chimu hohu chikukeng'eka. Chuma chanatonjiyi Mariya, jichi chuma chaswezha kuwaha, hiyakamutambulachuku."
"43011001 Chajing'iyi nakulombelayi kumu, chelili nakumishi jehi, kambanzhi kinji wumu hakumwila ninji, Mwanta, tutang'ishi kulombela neyi chalezheliyi Yowanu atumbanzhi twinji."
"43011002 Hakuyila ninji, Chimukulombela ilenung'a nenu, Tata yetu wekala mwiwulu, izhina jeyi jizhili. Wanta weyi winzi. Muchima weyi awili hamaseki neyi chawilang'awu mwiwulu."
43011003 Twinkang'a hefuku hefuku kujya kwetu kutunakeng'i.
"43011004 Twanakeni nshiji zhetu, Mulong'a ninetu nawa twaanakenang'a antu ezhima akweti nyilong'a nanetu. Bayi wututwala mukwesekaku; Twamwini kukutama."
"43011005 Hakuyila ninji, Hajenu haji mwinenwinyi wukweti ibwambu jinji wukuya kuji yena mukachi kawufuku ninji, Eyi ibwambu jami, nsonjamishuku mankenji asatu;"
"43011006 kunenzi ibwambu jami munzhila yinji, hinikweti yakumujiishaku."
"43011007 Yena amwakuli omu mukachi mwajiyi eli ninji, Kuchisu kwakwenzela jehi; nakama jehi kwami hakajiji, nianyanami nawa, kutwesha kuhinjuka nakukwinka nehi."
"43011008 Nukuyilezha nami, hela kwonti kwinji kuhinjuka nakumwinka nansang'u yawubwambu, wukuhinjuka nakumwinka yuma yezhima yanakeng'iyi nansang'u yakumukakelayi."
"43011009 Nukuyilezha nami, lombenung'a akuyinka; keng'akeng'enung'a mukuwana; jonjomwenenung'a akuyenzulwila."
43011010 Mulong'a ezhima akulombang'a akutambula; muntu wukukeng'akeng'ang'a wukuwana; wúkujonjomwenang'a akumwenzulwila.
"43011011 Mwinenwinyi wukwila neyi hitata yawantu, amulomba jinkenji kuji mwaninji weyala, amwinki ilola? Hela nalombi inshi amwinki kapela?"
43011012 Hela nalombi iteta amwinki kanzhimbu?
"43011013 jichi neyi enu atama muneluki kwinka anyanenu yamukunkulu yayiwahi, Tata yenu wamwiwulu wukubajika kuyinka awa akumulomba Spiritu Wazhila."
"43011014 Wajing'i nakufumisha njemoni wakamama. Njemoni chanafumiyi muji muntu, owu kamama hakuhosha; mazaza awantu hiyakuhayama."
"43011015 Amakwawu hiyakwila nawu, Wafumishang'a anjemoni nang'ovu yamwanta wawanjemoni Belezebuli."
43011016 Acheng'i hiyakukeng'a chinzhikizhilu chakufuma mwiwulu kulonja amweseki nachu.
"43011017 Yena hakwiluka yitong'ozhoka yawu, hakuyila ninji, Mawanta ezhima akujambula akulwang'ana, akushala kwamahembi hohu; hela akwetala jimu akujambula hiyakukolaku."
"43011018 NiSatana niyena nawa neyi wukujambvula yomweni, wanta winji wukukola ng'ahi? Nahoshi nanochu chimuji nakwila nenu nafumishang'a anjemoni nang'ovu yaBelezebuli (mwanta wawanjemoni)."
"43011019 Neyi ami nafumishang'a anjemoni nang'ovu yaBelezebuli, inji awa anyanenu ayifumishang'a nang'ovu yanyi? jichi wena jiwu akekala akwakuyisompesha."
"43011020 Neyi ami nafumishang'a anjemoni namunu waNzambi, komana wanta waNzambi wunashiki jehi kujenu."
"43011021 Mukwang'ovu namanyeki jehi, neyi wukuhemba chipang'u chinji yomweni, yuma yinji yikwikala yayiwenyi;"
"43011022 neyi kuji yena kukwinza wámubajika ng'ovu hakumufwomona, wukumutambula yitwa yinji yezhima yakuhwelelang'ayi, yuma yinji yanamupuupiyi hakwanzhang'ena akwawu."
"43011023 Muntu wabulang'a kwikala mwinetu, wanhelang'a; nimuntu wabulang'a kupompesha hamu nanami, wapalang'eshang'a."
"43011024 Spiritu wazonja chakufumayi muji muntu, hakuya nakutambatamba kwakaji menzhi, amoni kwakunookela; chakukang'anyayi kumona kwakunookela, wukwila ninji, Nifunti mwitala jami munafumini."
"43011025 Chakwinzayi hakuwana akombakombamu jehi, apong'omwenamu jehi."
"43011026 Hakuya nakutambula akwawu aspiritu atanu nayeji amubajika yomweni kutama, hiyakwing'ilamu, hiyakushakamamu; kutama kwanowu muntu kukubajika hajing'iyi hatachi."
"43011027 Hajing'i nakuhoshayi mazu awa, mwizaza himukubijika mumbanja wumu ninji, Ivumu jakuvweli, nimayeli waamwini anakooleki."
"43011028 Yena ninji, Chalala antu akutiya izu jaNzambi hiyakwilamu, anakooleki."
"43011029 Hajing'i nakupompela mazaza awantu kuji yena, hakutachika kuhosha ninji, Awa antu achisakichi chatama hiyakukeng'a chinzhikizhilu, hiyakayilezhachuku, akayilezha chochinzhikizhilu chaYona hohu."
"43011030 Mulong'a chabalumukiliyi Yona kwikala chinzhikizhilu kumesu awakwaNiniva, jichi chakelayi niMwana kaMuntu kumesu awantu achisakichi."
"43011031 Mwanta wamumbanja wakukabeta kakuchijiilu wamba kemana nakutanyisha antu achisakichi hakusompesha; mulong'a yena wafumini kwakumina iseki, enzi nakutiya maana aSolomoni; talenu, kunu kuji wabajika Solomoni."
"43011032 Antu aku Niniva amba kemana nakutanyisha antu achisakichi hakusompesha, mulong'a wena abalumukili munyichima hayishimwininuwu kudi Yona, talenu kunu kudi wabadika Yona."
"43011033 Hikwekala muntu wabutulang'a inong'u ajisha muchisweku, hela kujikuvumika ihebuku; wukujisha hawimenu kulonja antu akwing'ila akamoni to-o."
"43011034 Inong'u jamuzhimba weyi jojisu; neyi jisu jeyi jikutalang'a mumu hohu, nimumuzhimba weyi wezhima mukutooka to-o; neyi jatama, mumuzhimba weyi wezhima mukwikala kwamwijima hohu."
"43011035 jichi babalaku wutali chachiwahi ochu chezhezhi chiji mujeyi, hajaha himwijima."
"43011036 jichi neyi mumuzhimba weyi wezhima mukwikala kwachezhezhi hohu, nihaji mwijima hosi, mukwikala kwachezhezhi to-o, neyi chelang'a inong'u jaswezha kutong'eka, hijikukutong'ekela to-o."
"43011037 Henohu hajing'i nakuhoshayi, kaFwarisewu wumu hakumutambika ninji ajyi ninji; hakwing'ila, hakushakama nakujya."
"43011038 Owu kaFwarisewu chanamoniyi wuji nakujya chakaji kusambila kwisuka, hakuhayama."
"43011039 Mwanta hakumwila ninji, Enu aFwarisewu mwatookeshang'a hanzi yalupasa nicheng'a, hakwila mukachi kenu chochimwajisoma nanyilami nikutama."
"43011041 Enu O kusupa! Waleng'eli chahanzi hijiyi waleng'eli nichamukachi nawaku, tahinji?"
"43011040 Kwila yuma yayiwahi yowu wukutookesha mukachi, jichi mukumona yuma yezhima yikutooka."
"43011042 Oyi yihung'u yimwakamona enu aFwarisewu! Mwamulambulang'a Nzambi tumafu twamwikumi twamavumba amawahi twezhima, hakwila kusompesha nikukeng'a kwaNzambi kuchisha kumuchima nehi; neyi mwelang'a yeniyi, ninoyu yikwawu himwaji kuyikang'anya kuyilaku."
"43011043 Oyi yihung'u yimwakamona enu aFwarisewu! Mwakeng'ang'a kushakama mumashikola hamatanja alema, nikuyimwosha kuwulanjilu."
"43011044 Oyi yihung'u yimwakamona! Mulong'a muji neyi mazhamu akaji kumwekana, akaji kwiluka antu akwenjahu."
"43011045 Mukwanshimbi wumu hakumwakula ninji, Eyi Nkulung'ang'a, ichi chiwunahoshi wunasawuli ninetu nawa."
"43011046 Hakumwila ninji, Oyi yihung'u yimwakamona ninenu akwanshimbi nawa! Mulong'a mwatwikang'a akwenu yisenja yakala kusenja, enu aweni kwitezha kukunkaku hela namunu wenu nehi."
43011047 Oyi yihung'u yenu! Mwalong'eshang'a chachiwahi mazhamu awatuprofwetu azhahiluwu kuji ankakulula zhenu.
"43011048 jichi munekali jehi ayinsahu, muji nakwitezha nyijimu yelili ankakulula zhenu; mulong'a wena ayizhahili, enu mwenja mutung'ulula mazhamu awu."
"43011049 Mwomwahosha jehi maana aNzambi ninji, Nukuyitemeshela atuprofwetu nawapostolu; amakwawu akayizhaha nikuyikabisha,"
"43011050 kulonja mashi atuprofwetu ezhima apwekesheluwu kufumisha haaliluwu chikuku champata yamunu mwishina, amba kayihwilawu antu achisakichi,"
"43011051 kufumisha kumashi aAbeli kushika nikumashi aZekariya azhahililuwu hakachi kakameng'a kakulambwila namwazhila. Eng'a, nukuyilezha nami amba kayihwilawu antu achisakichi."
"43011052 Oyi yihung'u yimwakamona enu akwanshimbi! Munafumishi nsapi yakwiluka nachu maana; enu aweni kwing'ilamu nehi, himukulekesha ninawa akukeng'a kwing'ilamu."
"43011053 Chanejikiyi mwenomu, ansoneki nawaFwarisewu atachika nikujikang'a ninji nang'ovu nankashi, hiyakumuvuloka kulonja ahoshi yuma yayivulu;"
"43011054 hiyakumuta namazu akukanwa kinji, atiyi chuma chakuhoshayi, amwinkeluhu mulong'a."
"43012001 Henohu hajing'i nakwilawu ochu, kúpompa nimakombakazhi awantu akwila hiyakujijata nikujijata; hakutachika kulezha atumbanzhi twinji chakusambila, ninji, Babelenu ilung'i jawaFwarisewu, wowu wufwikizhi."
43012002 Mulong'a hikwekala chuma chabutang'awu chibula kumwekana hatookaku; hela chazhinjang'awu chibula kutiyakanaku.
"43012003 jichi yuma yezhima yimwakahoshela mumwijima yakatiyakana hamwaana; niyimwakashawutila mwitu mutupeka twamukachi, akayibijika hewulu jetala."
"43012004 Enu amabwambu zhami nukuyilezha nami, bayi mutiya woma wena azhahang'a muzhimbaku, akuminang'a mwomwenomu hohu, kutwesha kwila chuma chikwawu nehi."
"43012005 Nukuyilezhang'ahu jehi imukutiya woma; tiyenu woma yena wukweti wanta wakwila azhaha anatila muntu mukalung'a kachinana; eng'a, nukuyilezha nami mutiyenu yena woma."
"43012006 Tuja twanyanya tutanu hiyatulanjang'a natumali tuyejuku? Hela chochu, hikwekala hela kamu kalalamenang'awu kuji Nzambuku."
"43012007 Hela nsuki zhenu zhazheni azhichinja jehi zhezhima. jichi bayi mutiyang'a womaku, kulema kwenu kwabajika kulema kwatuja twatuvulu."
"43012008 Nukuyilezha nami antu ezhima akung'itezha kumesu awantu, Mwana kaMuntu niyena wakayitezha kumesu awang'elu zhaNzambi."
"43012009 Muntu wukujikala kumesu awantu ninji hang'ilukaku, niyena nawa akajikalayi kumesu awang'elu zhaNzambi."
"43012010 Muntu wukuhosha izu jakutena Mwana kaMuntu chatama, akamwanakenaju; hakwila wúkuhosha Spiritu Wazhila chatama hiyakamwanakenaku."
"43012011 Chakayitwalawu nakuyimika mumashikola kumesu awanyuuli nawanyanta, bayi mwakaakama mwakwakwila hela mwakuhoshelaku."
43012012 Spiritu Wazhila wakayitang'isha mwatela kuhosha henohu.
"43012013 Muntu wahezaza jawantu wumu hakumwila ninji, Eyi Nkulung'ang'a, mwili manakwami twambuli ninji wuswana wetu."
"43012014 Yena hakumwila ninji, Eyi iyala, ananyinki kujinyi mujimu wakuyisompesha, hela wakuyanzhang'ena?"
"43012015 Hakuyila ninji, Babalenu, jihembenu muleki lwisu lwezhima, mulong'a wumi wamuntu hiwekalang'a kukuvula kwamahetinjuku."
"43012016 Hakuyitila chishimu ninji, Maha amukwakuheta wumu aswezheli kusong'a nankashi;"
"43012017 hakuhosha mumuchima winji ninji, Nukwila ng'ahi chinabuli kwakuswekela kujya kwami?"
"43012018 Hakwila ninji, Nukusanja nkalang'a zhami, nitung'i zhamaneni, nakaswekumu tijiku yami yezhima nimahetami."
"43012019 Nili wumi wami nami, Eyi wumi wami, wunalumbiki jehi maheteyi amavulu anyaka yayivulu; nookaku kweyi; jyang'a, nwang'a, lung'ang'a."
"43012020 Nzambi hakumwila ninji, Eyi chisupi, anakeng'i kutambula wumi weyi wufuku owu, inji iyi yuma yiwunalong'eshi yikushala nanyi?"
"43012021 Chochakekala muntu wajilumbikilang'a maheta amavulu, ninji inji yomweni hohu, ilang'a hikazweng'i kumesu aNzambi."
"43012022 Hakuyila atumbanzhi twinji ninji, Nukuyilezha nami lekenu kwakama wumi wenu nenu tukujyaji? hela kwakama nyizhimba yenu nenu tukuvwalaji?"
"43012023 Wumi wabajika yakujya, muzhimba wabajika yakuvwala."
"43012024 Tong'ozhokenu makololu, hiyakuwang'aku, hiyamunang'aku; hiyaheta hela nkalang'a hela itala jakuswekelaku; ayijiishang'a kuji Nzambi hohu. Komana kulema kwenwenu hikwabajika nankashi kwatujaku?"
"43012025 Mwinenwinyi wukwila akame-e, anung'a kuchiminu chinji chikunku chakweseka munkotweli yachikasa?"
"43012026 Chuma chantesha muchikang'anya kuchila, inji mwaakaminang'aji yuma yinashaluku?"
"43012027 Tong'ozhokenu wuluya chiwakulang'a; hiwakabakanang'aku, hiwashintang'aku; nukuyilezha nami mwalemeneniyi Solomoni mwezhima, havweli chakweseka nawuluyiwu wumuku."
"43012028 Nzambi yovwika matahu amwiha chochichi, akwila lelu aji kwoku, kumajiki hiyakuyinatila mukesi, abuli kubajika kuvwikenu? Enu mukweti kukuhwelela kwantesha."
43012029 Bayi musha muchima kuyakujya hela kuyakunwaku; bayi mululutang'aku.
43012030 Mulong'a yuma yezhimiyi jiyi yakeng'ang'a nyunza yamunu mwishina. Tata yenu neluki chimunakaankili yumiyi.
"43012031 jichi shenu muchima kuwanta winji, iyi yuma yezhimiyi akayishilaku."
"43012032 Enu kamukanka kawanyikoku kantesha, bayi mutiyang'a womaku, Tata yenu watiyang'a kuwaha kuyinka wanta."
"43012033 Lanjishenu yimuji nayu muyinki atuzweng'i; mutung'i yikwama yenu yabulang'a kutoka, maheta amwiwulu hiyanong'ang'aku, mwiwulu himwashikang'a ikombi nakwiyaku, hela kabubu kakukisang'ana."
43012034 Mulong'a kukwikala mahetenu jiku kukwikala ninyichima yenu nawa.
"43012035 Pimpilenu mahinenu, manong'u enu abutukang'a."
"43012036 Enu aweni ikalenu neyi antu aji nakutalila mwanta wawu wukufuma kumawizha kwayiliyi, kulonja hakenzayi nakujonjomwena akamwenzulwili hohenohu."
"43012037 Anjung'u akawanawu kuji nkaka yawu aji nakumutalila anakooleki; nukuyilezha chalala nami nkaka yawu wakavwala chachiwahi, wakayishakamisha nakujya, wakenza nakuyikalakela."
"43012038 Neyi wakenza hachilu chamuchiyeji hela chamuchisatu, kuyiwana chochichi, anakooleki."
"43012039 Tiyenu mwiluki, mwiniitala neyi welukili mpinzhi yikwinza ikombi, mutenowu watoneni, haji kwitezha kumulokwela itala jinjuku."
"43012040 jichi ninenu nawa babalenu, mulong'a mpinzhi yimukubula kutong'ozhoka, jiyi yakenzayi Mwana kaMuntu."
"43012041 Petulu hakumwila ninji, Mwanta, ichi chishimu wunatili etu hohu, tahinji munatili niantu ezhima?"
"43012042 Mwanta ninji, Nhembi washinshika wukweti maana yowinyi, akushilawu kuji mwanta winji mujimu wakutala mukala winji, enkang'a ang'amba zhinji yakujya yawu hayinkelang'awu?"
43012043 Njung'u akawanawu kuji nkaka yinji wuji nakwila mwenimu nakooleki.
"43012044 Nukuyilezha chalala nami, wakamukunzhika mujimu wakuhemba yuma yahetayi yezhima."
"43012045 Hakwila owu njung'u, neyi wakahosha mumuchima winji ninji, Nkaka yami wuchiji kulaba; hakutachika kweta akwawu anjung'u amayala nawambanja, hakujya, hakunwa, hakusheta,"
"43012046 mwanta wanowu njung'u hakumukasumwisha mwifuku jakubula kumutalilayi, hela mumpinzhi yakubula kwilukayi; wakamuvupola nankashi, hakumusha kwizhiku jawakaji kukuhwelela."
"43012047 Njung'u welukili mwakeng'a kwilayi mwanta winji, yena kulong'eshamu nehi, hela kwilamu nehi, akamweta yikoti yayivulu;"
"43012048 hakwila muntu wabulili kwiluka, neyi neli yuma yatela kumwetela, akamweta yikoti yanti. Muntu anenkuwu yayivulu, akakeng'elaku nawa yayivulu; muntu anashiluwu yayivulu, akehwilaku nawa yaswezha kuvula."
"43012049 Ami nenzi nakunatila kesi hanu hamaseki, nakeng'i nami kabutuki; inji neyi kanabutuki jehi, ami nakela ng'ahi?"
43012050 Niji nachizhimikilu chakanzhimikawu nachu; chinankatishi kumuchima nankashi nami chimani.
"43012051 Munatong'ozhoki nenu ami nenzi nakuleta kumwena hanu hamaseki, tahinji? Nukuyilezha nami, ami hinenzi nakuleta kumwenaku, nenzi nakwambola."
"43012052 Mulong'a kufumisha hanu, mwitala muji antu atanu, asatu akaambuka kuji akwawu ayeji, ayeji akaambuka kuji asatu."
"43012053 Tata yamuntu wakajambula namwaninji weyala, mwana weyala wakajambula natata yinji; mama yamuntu wakajambula namwaninji wamumbanja, mwana wamumbanja wakajambula namama yinji; mukuwamuntu wakajambula namukuwinji wamumbanja, mukuwamumbanja wakajambula namukuwinji."
"43012054 Hakuyila mazaza awantu ninji, Mwelang'a chimukumona ivu hijikusela kumuzhika, himukuhosha nenu, Kukunoka kavula, chalala kwaamu mwomwenomu."
"43012055 Chimukumona mpepela yikukunka nakufuma kukabeta kakuchijiilu, himukuhosha nenu, Kukuholoka nkanza yaswezha iyena; chalala kwaamu mwomwenomu."
"43012056 Enu amfwikizhi! Muneluki kulumbulula nsang'u zhayuma yahamaseki niyamuluzwizu, inji munakang'enyiji kulumbulula mukuya nsang'u zhamakonu?"
43012057 Enu aweni mwakang'enyang'aji kwiluka mukuya yuma yalong'a?
"43012058 Neyi wuji nakuya kuji mukwakusompesha namuntu nakwinki mulong'a, esekaku kumanisha mulong'a hiwuchiji ninji munzhila; mukunkulwayi wukukutwala kuji mukwakusompesha, mukwakusompesha hakukwinka kuji mukwakaleya, niyena hakukusha mukaleya."
"43012059 Nukukulezha nami hiwamba kafuma mwokuku, kufumamu ching'a wunafuti mulong'a wezhima, nikajali kanyanya kakushalaku nehi."
"43013001 Chena chilaakochu, antu amu amulezheli nsang'u yawantu amung'aliliya abombashaniniyi Pilatu mashi awu hamu namashi ayimuna yawu yaketwiluwu."
"43013002 Yena hakuyakula ninji, Enu munatong'ozhoki nenu awa ang'aliliya ajing'i akwanshiji abajika ang'aliliya ezhima, nanochu chakabiluwu yumiyi tahinji?"
"43013003 Nukuyilezha nami, nehi; ching'a mubalumuka munyichima yenu; neyi nehi, jichi mwamba kanong'a ninenu nawa."
"43013004 Hela antu awa ikumi natanu nasatu (18) aholokeleluwu kuji kaposhi kamuSilowami hikakuyizhaha, enu munatong'ozhoki nenu kuluwa kwawu kwabajikili kuluwa kwawantu ezhima ashakama muYerusalema, tahinji?"
"43013005 Nukuyilezha nami, nehi; ching'a mubalumuka munyichima yenu; neyi nehi, jichi mwamba kanong'a ninenu nawa."
"43013006 Hakuyitila chishimu ichi ninji, Muntu wumu watumbili mutonju wachikuyu mwitempa jinji janyivinyu; hakwinza nakukeng'akeng'aku nyikabu, kuwana kwosi."
"43013007 Hakumwila mukwakuhemba nyivinyu ninji, Nyaka yezhima yisatu iyi nenzang'a nakukeng'akeng'aku nyikabu kumutonju iwu wachikuyu, kuyiwanang'a nehi; wutemumu, inji wuvumbishang'a tuhu kwawu heseki?"
"43013008 Yena hakwakula ninji, Mwanta, wuleki mwaka wunu nichipachipuku, ninkuku wushi;"
"43013009 neyi wukusong'a chikuwaha, neyi kusong'a nehi wakawutemi kweyi."
43013010 HaSabata wajing'i nakutang'isha mushikola yimu.
"43013011 Kutala muji mumbanja wukweti spiritu yawufwayi wanyaka ikumi nayitanu nayisatu (18); wakuminang'a jakubanjang'ila hohu, kutwesha kubanjuka hela chanti nehi."
"43013012 Yesu chanamumoniyi, hakumutambika ninji, Eyi mumbanja, wufwayi weyi wunakusubuki jehi."
"43013013 Hakumunang'ika makasinji, hohenohu oloka nikwoloka, hakumulemesha Nzambi."
"43013014 Nyuuli yashikola hakutiya kutama nankashi nanochu chokiluwu muntu kuji Yesu haSabata; hakwila izaza jawantu ninji, Mafuku akukalakalang'awu antu nyijimu yawu atanu najimu, jiwu mwaji kwinzang'a nakuyuuka, bayi haSabataku."
"43013015 Mwanta hakuyakula ninji, Enu amfwikizhi! Komana enu himwasubulang'a ng'ombi yenu, hela chimbulu chenu mwitang'a, mumutwala nakumunwisha menzhi haSabataku?"
"43013016 Inji iwu mwana kaAbarahama wamumbanja, anakasuwu kuji Satana nyaka ikumi nayitanu nayisatu (18) yezhimiyi, chitami kumukasununa munyonzhi haSabata?"
"43013017 Chanahoshiyi mazu awa, akwankunyi ninji atiya ninsonyi; izaza jawantu jezhima hijikuzang'alala nayuma yalema yeliliyi yezhima."
"43013018 jichi hakuhosha cheng'i ninji, Wanta waNzambi wunafwani neyi chumanyi? Nukuwufwikizha nachumanyi?"
"43013019 Wunafwani neyi kambutu kanyana kamostaji katumbiliyi muntu mwitempa jinji; hikakukula, hikakwikala mutonju waweni; atuja ahaluzwizu hiyakutuntama kunyitayi yinji."
"43013020 Hakwila cheng'i ninji, Wanta waNzambi nukuwufwikizha nachumanyi?"
"43013021 Wunafwani neyi ilung'i janonenuwu kuji mumbanja, hakusha muwung'a wamahebi asatu, wung'a wezhima wing'ila niilung'i."
"43013022 Aholokela nimunzhila yakuya kuYerusalema; hiyakuya nakuhitahita nimunyikala yamaneni, nimunyikala yanyanya, nakutang'isha ho-o."
"43013023 Muntu wumu hakumwila ninji, Eyi Mwanta, antu akamwinawu antesha hohu, tahinji?"
"43013024 Yena hakuyila ninji, Kabilenu kwing'ila kuchisu chanyanya; nukuyilezha nami amavulu amba kakeng'a kwing'ilamu, amba kakang'anya."
"43013025 Chamba kela mwanta wetala nanyamuki jehi, nenzeli jehi chenzelu, enu mwakatachika kwimana kuchisu hanzi nakujonjomwena, nakubijika nenu, Mwanta twenzulwiluku. Yena wakayakula ninji, Ami kwami kuyiluka nehi, hela kumwafuma."
"43013026 Himwakatachika kuhosha nenu, Twajing'i nakujya nakunwa kumesu eyi, eyi nawa wajing'i nakutang'isha munyikala yetu."
"43013027 Yena wakayila ninji, Nukuyilezha nami, ami kwami kuyiluka nehi, hela kumwafuma. Mfumenu, enu akwakuluwa ezhima."
"43013028 Kwamba kekala kujila nikujisumona kumazhi himwamba kamona Abarahama naIsaka naYakoba niatuprofwetu ezhima muwanta waNzambi, hakwila enu anayumbili jehi hanzi."
"43013029 Antu akumusela niakumuzhika niakukabeta nakabeta, amba kenza nakushakama muwanta waNzambi."
"43013030 Tiyenu, ákukuminina jiwu akekala akusambila; ákusambila jiwu akekala akukuminina."
"43013031 AFwarisewu amakwawu hiyakwinza nakumwila yena mpinzhi oyu nawu, Fumaku kunu, yaku kwacheng'i; mulong'a Heroji wuji nakukufunyina kukuzhaha."
"43013032 Hakuyila ninji, Yenu mwakamulezhi mumbu ona nenu, Yena neli ninji, Talenu, nukufumisha anjemoni nikuuka nilelu nikumajiki, ifuku jakalonjelamu jijakamanishawu nsang'u zhami zhonsu."
"43013033 Nzhila yami ching'a niyenja lelu nikumajiki nikwifuku jikwawu, mulong'a kaprofwetu kumuzhahila kwacheng'i kutwesha nehi, ching'a muYerusalema hohu."
"43013034 Eyi Yerusalema, Yerusalema! Wazhahang'a atuprofwetu, waasang'a malola awa akutemeshelang'awu! O mafuku kuvula inakeng'ang'a nami nikung'wizhi anyaneyi mumpuula, neyi chakung'wizhang'ayi chaaji anyaninji mumpuula zhinji yomweni, enu kwenu kwonti kwenu!"
"43013035 Talenu, itala jenu anayishiyiliju jineli jehi ihembi hohu. Nukuyilezha nami, kunmona cheng'i ching'a kwifuku jimwakela nenu, Kisu kisu iwu wukwinza mwizhina jaMWANTA."
"43014001 HaSabata yimu, cheng'ililiyi mwitala janyuuli yawaFwarisewu wumu ajyi ninji, hiyakumushinshika swi-i."
43014002 Kwatalishiliyi mesu inji kuji muntu wukweti musong'u wanjonju.
"43014003 Yesu hakuhosha nawakwanshimbi nawaFwarisewu ninji, Kuuka haSabata chalong'a, tahinji nehi?"
"43014004 Wena chochamwenawu kwanzo-o. Hakumukwata, hakumuuka, hakumwila ninji, Yang'a kweyi."
"43014005 Hakuyila ninji, Mwinenwinyi wukwila neyi wukweti chimbulu hela ng'ombi, aholokela mwishima haSabata, alabazhala nakumukokamu?"
43014006 Hiyamweni mwakumwakwila cheng'i mazu awaku.
"43014007 Chamweniyi owu antu atambikiluwu hiyakutonja kushakama halema hohu,"
"43014008 hakuyitila chishimu ninji, Neyi anakutambiki kuchawizha chakusumbwisha, bayi wutonja kushakama halemaku, hajaha anatambiki jehi muntu wabajikeyi kulema;"
"43014009 chakwinzayi owu natambiki nineyi niyenowu, hakukwila ninji, Aha hambala haniwu. Chiwukutachika kuya habula kulema, O zhinsonyi!"
"43014010 Neyi anakutambiki, sambilaku kushakama habula kulema; chakwinzayi owu nakutambiki akwili ninji, Eyi ibwambu jami, inzaku wushakami hanu halema; akakumona kulema kuji akwenu ezhima wunashakami nawu nakujya."
43014011 Mulong'a muntu wukujitohesha akamukehesha; nimuntu wukujikehesha akamutohesha.
"43014012 Hakumwila owu muntu wamutambikili, ninji, Neyi wukuteleka chawizha chamwaana hela chamelela, bayi wutambika amabwambu zheyi hela anakweyi hela antang'a zheyi, hela akwenu ahetaku; akenja kakutambika nineyi nawa, akakuhing'ishilamu."
"43014013 Neyi wukuteleka chawizha cheyi, katambiki atuzweng'i, niayifwayi, niakwakubalakata, niamputamesu,"
"43014014 kulonja wukooleki; mulong'a wena hiyakweti yakukuhing'ishilamuku, akakuhing'ishilamu hamba kasang'uka akwakulong'a."
"43014015 Mazu awa chanayitiyuwu kuji muntu wumu, wajing'i hamu nawenowu ashakaminiyi nawu nakujya, hakumwila ninji, Muntu wakajya muwanta waNzambi nakooleki."
"43014016 Yesu hakumwila ninji, Muntu wumu watelekeli chawizha cheneni, hakukana antu amavulu."
"43014017 Mpinzhi yakujya chawizha chiyinashiki, hakutemesha njung'u yinji ninji, Yang'a wutambiki akanawu jehi neyi, Inzenung'a, yuma yezhima along'esha jehi."
"43014018 Wezhima wawu hiyakutachika kuleyaleya namuchima wawu wumu hohu. Watachi ninji, Nalanji iha jami, nakeng'i niyi nakujitala; ang'itezhi mwani kushala."
"43014019 Mukwawu nawa ninji, Nalanji ikumi jang'ombi zhakujimisha, nakeng'i niyi nakuzheseka; ang'itezhi mwani kushala."
"43014020 Mukwawu nawa ninji, Nasumbuli ing'ojami, hinukutwesha kuyaku."
"43014021 Owu njung'u hakwinza, hakumulezha nkaka yinji yumiyi. Owu mwanta wetala hakuzuwa, hakumwila njung'u yinji ninji, Yaku swayi munyikwakwa nimutuzhila twamumukala, wuletaleti atuzweng'i, niayifwayi, niamputamesu, niakwakubalakata, wuying'izhumu."
"43014022 Owu njung'u hakumwila nkaka yinji ninji, Mwanta, neli jehi muwunanlezhi, ilang'a munashali mwakushakama antu amakwawu."
"43014023 Mwanta hakumwila njung'u yinji ninji, Yaku munzhila zhakula, nimutunyilamba, wuyikanzhikizhi eng'ilumu, kulonja mwitala jami mwinzali to-o."
"43014024 Mulong'a nukuyilezha nami, awa antu akaninuwu, hosi niwumu wakatompa kuchawizha chamuku."
"43014025 Mwajing'i nakuyayi himukuya nimazaza awantu amavulu, yena hakushetumuka,"
"43014026 hakuyila ninji, Muntu wukwinza kujami chakaji kuhela tata yinji, nimama yinji, ning'ojinji, nianyaninji, nianakwinji, niahelinji, eng'a, hela wumi winji yomweni, hakutwesha kwikala kambanzhi kamuku."
"43014027 Muntu wukubula kusenja kulusu yinji nakunlonjelami, hakutwesha kwikala kambanzhi kamuku."
"43014028 Mwinenwinyi wukwila neyi wukukeng'a kutung'a itala jeneni, wukubula kusambila kushakama nakuchinja mali amujimowu, atali neyi wukweti mali akujimanisha nachu?"
"43014029 Wamba kela wukwala kwachikuku hohu, kumanisha nehi, antu ezhima akutalaku hiyakutachika kumuseha,"
"43014030 nawu, Iwu muntu wakuminini jakutachika kutung'a hohu, kumanisha nehi."
"43014031 Hela mwantanyi wukwila neyi wukukeng'a kuya nakulwa nzhita namwanta mukwawu, wukubula kusambila kushakama nakutong'ozhoka ninji, ami niji namakombakazhi ikumi (10,000) hohu; nukutwesha kuya nakumonang'ana namwantowu wuji nakwinza namakombakazhi makumi ayeji (20,000) kwaamu, tahinji?"
"43014032 Neyi hanatweshuku, wukunyakala kutemeshang'ahu jehi antu alema akwihula mwakuvumbikilawu ikala, hohachijiyi mukwawu kwakulehi nankashi."
"43014033 jichi nimwinenu wukubula kuleka yajiyi nayu yezhima, hakutwesha kwikala kambanzhi kamuku."
"43014034 Mung'wa wawuwahi; neyi mung'wa wuneli jehi wasamuka, akutwesha kuwutowesha cheng'i nanka?"
"43014035 Hiwukukwasha nawa maseki hela wushuku, akuwunata tuhu. Yowu wukweti matu akutiya atiyi."
43015001 Ansonkeshi ezhima niakwanshiji hiyakukunjama kwakwihi nayena kulonja amutiyi.
"43015002 AFwarisewu nawansoneki hiyakutoba nawu, Iwu muntu watambulang'a akwanshiji, hakujya nawu."
"43015003 Hakuyitila chishimu ichi,"
"43015004 ninji, Mwinenwinyi wukwila neyi wukweti nkulakazhi (100) yanyikoku, hazhimbala wumu, wukubula kushiya owu makumi atanu nawana nanyikoku yitanu nayiwana (99) mumpata, hakuya nakukeng'akeng'a owu nazhimbali, keng'e-e nichakumuwanayi?"
"43015005 Chakumuwanayi, wukumusha hamafwizhi nakuzang'alala."
"43015006 Chakushikayi kwiinji, hakutambika amabwambu zhinji niakwawu atung'ayi nawu kwakwihi, hakuyila ninji, Tuzang'alalenu enu akwetu, mukoku wami wazhimbala namuwani jehi."
"43015007 Nukuyilezha nami, mwiwulu, neyi akumona mukwanshiji wumu nabalumuki mumuchima, mukwikala muzang'alu wakubajika muzang'alu wakuzang'alala namakumi atanu nawana nawantu atanu nawana (99) awantu along'a anabuli nsang'u yakubalumuka mumuchima."
"43015008 Hela mumbanjanyi wukwila neyi wukweti ikumi jamali, neyi azhimbeshahu ijali jimu, wukubula kubutula inong'u, akombakomba mwitala, nakujikeng'akeng'a chacheni nichakujiwanayi?"
"43015009 Chakujiwanayi hakutambika amabwambu zhinji niakwawu atung'ayi nawu kwakwihi, hakwila ninji, Tuzang'alalenu enu akwetu, nawani ijali jinazhimbesheli."
"43015010 Nukuyilezha nami, kumesu awang'elu aNzambi kwekalang'a muzang'alu hansang'u yamukwanshiji wumu nabalumuki mumuchima."
"43015011 Hakwila nawa ninji, Kwajing'i muntu wumu wajing'i nawanyaninji amayala ayeji."
"43015012 Wakansi wamwilili tata yinji ninji, Tata, nyinki iseka jayuma yinatela kutambula. Hakuyanzhang'ena maheta inji."
"43015013 Hakaji nikuleha mafuku, owu mwana wakansi hakupompesha yuma yezhima, hakujiyila kwinji kwitung'a jakwakulehi, kwenoku hakukisang'ana mahetinji nakwenja nakubazhama."
"43015014 Chanamanishiyi yuma yezhima, mwitung'oju muholoka ninzala yeneni, hakutachika kufwa nzala."
43015015 Hakuya nakushakama namwenimbu wetung'oju; yena hakumutemesha mumahinji ajiishi ang'ulu.
"43015016 Wakeng'eli nankashi kwikuta namafulu ajiilang'a ang'ulu, hikwajing'i muntu wakumwinka chuma, hela wumuku."
"43015017 Chanawunjishiyi mumesu, hakwila ninji, Ang'amba zhatata O kuvula akweti yakujya yayivulu, enja ashiyahu, hakwila ami kunu hinukufwa nanzala."
"43015018 Nukunyamuka kwami niyi kuji tata, nakamwili nami, Tata, namuputoli Nzambi wamwiwulu, nakuputoli nineyi nawa;"
43015019 hinateli kwami kuntena cheng'i nawu mwaneyuku; ang'itezhi mwani kwikala neyi ng'amba yeyi wumu.
"43015020 Anyamuka nikunyamuka, aya nikuji tata yinji. Ilang'a hajing'iyi wuchiji maaya, tata yinji hakumumona, hakutiya wushona, hakuya lufuchi, hakumukumbata kunshing'u, hakumupwepuzhola."
"43015021 Mwaninji hakumwila ninji, Tata, namuputoli Nzambi wamwiwulu, nakuputoli nineyi nawa; hinateli kwami kuntena cheng'i nawu mwaneyuku."
"43015022 Ilang'a tata yinji hakuyila anjung'u zhinji ninji, Letenu swayi chikowelu chachilehi chochaswezha kuwaha, mumuvwikichu; mumushi nikazeya kumunu winji, ninkwabilu kunyenju yinji."
"43015023 Letenu mwana kang'ombi wanuna, mumuzhahi; tujyenu, tulung'enu;"
"43015024 mulong'a iwu mwanami iwu wafwili, nahanji cheng'i; wazhimbeli, namwekani. Atachika nikulung'a."
"43015025 Ilang'a mwaninji wamukulumpi wajing'i mwiha. Chajing'i nakwinzayi, hakushika kwakwihi netala hakutiya nikwimba nikuhang'ana."
"43015026 Hakutambika mukwenzi weyala wumu, hakumwihula ninji, Kunasong'iji?"
"43015027 Yena hakumwakula ninji, Manakweyi nenzi jehi; tata yeyi namuzhahili jehi mwana kang'ombi wanuna, nanichi chanamutambuliyi cheng'i wamuwenyi, wakola"
"43015028 Ilang'a yaya yinji hakuzuwa, kwonti kwinji kwing'ilamu. Tata yinji hakwijika, hakumulembelela."
"43015029 Ilang'a yena hakumwakula ninji, Nyaka yezhimiyi nakukalakelang'a ho-o, kanja jehi nimotokuhu izu jeyuku; eyi kunyinka hela mwana kampembi, kulonja nilung'i chimu nawamabwambu zhami, nehi."
"43015030 Hakwila chanenziyi iwu mwaneyi iwu, yena wakisang'ana jehi maheta eyi nawayivumbi, hiwukumuzhahila nimwana kang'ombi wanuna."
"43015031 Yena hakumwila ninji, Eyi mwanami, twekala neyi mafuku ezhima, yuma yami yezhima yeyeyi hohu."
"43015032 Twaji kwila ng'ahi? Tubuli kulung'a nikuzang'alala? Iwu manakweyi wafwili, nahanji cheng'i; wazhimbeli, namwekani."
"43016001 Hakuyila nawa atumbanzhi twinji ninji, Kwajing'i muntu waheta wumu, wajing'i nankong'i yinji; yena nkong'i hiyakumushimuna kuji akwawu, nawu wuji nakukisang'ana yuma yambala yamwanta winji."
"43016002 Yena hakumutambika, hakumwila ninji, Iyi nsang'u yeyi yiniji nakutiya yanka? Lumbululaku mwahita wunkong'i weyi; mulong'a wunkong'i weyi wunakumi jehi."
"43016003 Owu nkong'i hakwila mumuchima winji ninji, Ichi chakuntambulayi mwanta wami wunkong'i wami, nukwila ng'ahi? ng'ovu zhakujima kwosi; kulomba chikweti nsonyi."
"43016004 Neluki jehi chinukwila, kulonja chakumfumishawu muwunkong'i akantambuli mumatalawu."
"43016005 Hakutambika akwanyikuji yamwanta winji ezhima; hakumwihula watachi ninji, Mukuji weyi namwanta wami washika mujihi?"
"43016006 Yena ninji, Manzhi akweseka muzhilita 3000. Hakumwila ninji, Nonaku mukanja weyi wamukuji, shakamaku swayi wusoneki zhilita 1500."
"43016007 Hakumwihula mukwawu nawa ninji, Inji eyi mukuji weyi namwanta wami washika mujihi? Yena ninji, 17,000 kg yatijiku. Hakumwila ninji, Nonaku mukanja weyi wamukuji, wusoneki 14,000 kg."
"43016008 Mwanta winji hakumuhameka owu nkong'i waheng'a chababeliyi; mulong'a antu ampata yamunu mwishina amakonu, anabajiki akwachezhezhi kubabala."
"43016009 Ami nukuyilezha nami, mukong'eshi maheta amunu mwishina akuwana nachu amabwambu, kulonja chiyakamana maheta, akayitambuli mwakushakama hayanyaka."
"43016010 Muntu wukushinshika nakachuma kaswezha kukeha, wukushinshika nawa ninayuma yayivulu; muntu wukuheng'a nakachuma kaswezha kukeha, wukuheng'a nawa ninayuma yayivulu."
"43016011 jichi neyi munabuli kushinshikila maheta amunu mwishina, wukuyishila kuhemba maheta alala hinyi?"
"43016012 Neyi munabuli kushinshikila chuma chamukwenu, wukukwinka cheyeyi aweni hinyi?"
"43016013 Ng'ambanyi wukutwesha kukalakela anyanta ayeji? Ching'a yohelahu wumu, yokeng'a mukwawu; hela yokalakela wumu, yojiwula mukwawu. Himunatweshi kukalakela niNzambi nimahetaku."
"43016014 AFwarisewu ájing'i akwalwisu, chanatiyuwu yuma yezhimiyi hiyakumuseha."
"43016015 Hakuyila ninji, Enu yenu mwajishimunang'a kuji antu nenu twalong'a; ilang'a Nzambi neluki nyichima yenu. Mulong'a chuma chalemeshang'awu kuji antu, kumesu aNzambi hichishimashima."
"43016016 Nshimbi niatuprofwetu anakumini haji Yowanu, ilang'a kufuma henohu ashimunang'a nsang'u yayiwahi yawanta waNzambi, niantu ezhima anakulwisha kulonja eng'ilumu."
"43016017 Chaswayi iwulu niseki kuhita, chakala kuholoka kamufunja kakunshimbi kamu."
"43016018 Muntu wukuseng'a ing'ojinji asumbula wacheng'i, neli wuvumbi; wúkusumbula mumbanja anaseng'uwu kuji mfumwinji neli wuvumbi."
"43016019 Kwajing'i mukwakuheta wumu wavwelang'a mahina amawahi awusombu niatooka, washakaminang'a nakulung'a hefuku hefuku."
"43016020 Kwajing'i nawa kazweng'i, izhina jinji Lazaru, amukamikilang'a kuchisu chinji, muzhimba wezhima kwayilonja hohu;"
43016021 wakeng'elang'a ninji amujiishang'a nkuuku zhikuholokang'a kumesa yanowu mukwakuheta; chalala niatuwa hiyakwinzang'a nakulasha hayilonja yinji.
"43016022 Owu kazweng'i hakufwa, amweleka nikuji ang'elu, amutwala nihantulu yaAbarahama. Mukwakuheta niyena hakufwa, amuzhiika nikumuzhiika."
"43016023 Hakufumbwila mesu mukalung'a mwajing'iyi, hakukaba nankashi, hakumumwena Abarahama kwakulehi, niLazaru wuji hantulu yinji."
"43016024 Hakubilela ninji, Tata Abarahama, antiyili luwi, atemeshi Lazaru atumpiki insa yamunu winji mumenzhi, enzi awunjishi ijimi jami; ami niji nakumona yihung'u mumuzuzu iwu."
"43016025 Kutiya Abarahama ninji, Eyi mwanami, anukaku eyi chiwajing'i mumi, watambwilang'a yuma yeyi yayiwahi, chochajing'i nakutambulayi Lazaru yuma yinji yatama; hakwinzichi yena anamukunjezhi jehi, eyi hiwukumona yihung'u."
"43016026 Haji nichuma chikwawu; hakachi ketu nanenu ashahu ikela jaswezha kutoha, kulonja muntu wukukeng'a kufuma kunu enzi kujenu, akakang'anyi; hela muntu wukukeng'a kufuma oku amotokeli kujetu, akang'anyi nawa."
"43016027 Yena ninji, Komana neyi chijochu, nalembi tata, mutemeshi Lazaru kwitala jatata yami;"
"43016028 mulong'a nikweti anakwami atanu; ayi akayilezhi, akabuli niwena kwinza munu mwakukaba nankashi."
"43016029 Ilang'a Abarahama ninji, Akweti nyikanja yaMosi niyatuprofwetu, ayitiyi."
"43016030 Ilang'a yena ninji, Nehi tata Abarahama, neyi muntu afuma muji afu aya kuji wena, akabalumuka munyichima."
"43016031 Abarahama hakumwila ninji, Neyi akubula kutiya Mosi niatuprofwetu, hela muntu wukusang'uka muji afu hiyaketiya nihantuku."
"43017001 Hakuyila atumbanzhi twinji ninji, Nsang'u zhakujimbwisha antu hizhikutwesha kubula kwinzaku, ching'a zhinza hohu; hakwila owu wukuzhileta, oyi yihung'u yakamonayi!"
"43017002 Muntu wukujimbwisha mwana wanyanya wumu iwu, chikuwaha kumukasa ilola jeneni jakuhalila kunshing'u yinji, hikumunatila mukalung'alwizhi."
"43017003 Babalenu enu aweni. Neyi manakweyi nakuputoli, muhosholi; neyi nabalumuki mumuchima, mwanakeni."
"43017004 Neyi ifuku jimu wukukuputola mapampa katanu nakayeji, afunta kujeyi mapampa katanu nakayeji nawa nakwila ninji, Nalembi; kamwanakeni."
"43017005 Apostolu hiyakumwila Mwanta nawu, Tuvulishili kukuhwelela kwetu."
"43017006 Mwanta ninji, Neyi mukwikala nakukuhwelela kwanti kwakweseka nakambutu kanyanya kamu, mwaji kumwila iwu chilembalemba nenu, Bwitikaku, wujitumbi mukalung'alwizhi; waji kuyovwahila."
"43017007 Haji mwinenwinyi wukweti ng'amba yinji wajimang'a, inji kwizhi wajiishang'a nyikoku, chakufumayi kwiha amwili ninji, inzang'a swayi wushakami nakujya?"
"43017008 Abuli kumwila ninji, Long'eshaku yakujya nijyi, vwalaku chachiwahi wung'imeni, nijyi, ninwi. Neyi wunakumishi jehi, nineyi aweni wakajyi wakanwi?"
"43017009 Chakwilayi yuma yakumulezhawu, wukumusakilila owu ng'amba, tahinji?"
"43017010 jimu mukwila ninenu nawa, neyi muneli yuma yayilezhawu yezhima, mukuhosha nenu, Tuyang'amba amukunkulwayi; tunakumini jakwila kwanyijimu yetu hohu."
"43017011 Cheliluwu aji munzhila yawu yakuya kuYerusalema, yena wajing'i nakuhita muneli Samariya iku, ng'aliliya iku, yena mukachi."
"43017012 Chayiliyi mumukala wumu, hikukumubulakana amayala ikumi akweti musong'u wambumba, hiyakwimana hahalehi;"
"43017013 hiyakubijeka nang'ovu nawu, Yesu, Mwanta, tutiyili luwi."
"43017014 Chanayimoniyi, hakuyila ninji, Yenu mwakajimwekeshi kuji atupristu. Chajing'i nakuyawu, atooka nikutooka."
"43017015 Wumu, chanamoniyi nakoli jehi, hakufunta nakulemesha Nzambi nezu jang'ovu."
43017016 Hakujinata chamesu heseki kunyenju yaYesu nakumusakilila; yenowu muntu wajing'i kaSamariya.
"43017017 Yesu hakumwihula ninji, Hiyanatookeshi ikumuku? Inji awa atanu nawana aji kujihi?"
"43017018 Kwosi nafunti nakumulemesha Nzambi, ching'a yoyeniwu mwenyi wamwitung'a jacheng'i hohu?"
"43017019 Hakumwila ninji, Nyamukaku, yang'a kweyi kukuhwelela kweyi; kunakukoleshi jehi."
"43017020 Chamwihwiluwu kuji aFwarisewu hamba kenza wanta waNzambi, hakuyakula ninji, Wanta waNzambi hiwukwinza nakuwutala namesuku,"
"43017021 hela nakuhosha nawu, Iwu! hela, Owu! Nehi. Talenu, wanta waNzambi wuji mujenu."
"43017022 Hakuyila atumbanzhi ninji, Mafuku akenza imwakakeng'a kumona ifuku jaMwana kaMuntu jimu, himwakajimonaku."
"43017023 Chakahoshawu nawu, Owu! hela, Iwu! bayi mwakafumahu hela kuyilonjelaku."
"43017024 Hefuku jaMwana kaMuntu, yena wakela neyi nvula yikukena kumutamba wumu wewulu, kutooka nikumutamba wukwawu."
"43017025 Ilang'a ching'a yosambila kukaba yuma yayivulu, amuhela kuji antu achisakichi."
"43017026 Cheliluwu hamafuku aNowa, jichi chakelawu nihamafuku aMwana kaMuntu nawa."
"43017027 Ajiilang'a, anwinang'a, asumbwilang'a, asumbwishilang'a, njo-o nikwifuku jeng'ililiyi Nowa muwatu; jibazhi jinza nikwinza, jiyizhilumuna niwezhima wawu."
"43017028 Cheliluwu hamafuku aLoti, ajiilang'a, anwinang'a, alanjilang'a, alanjishilang'a, ajiminang'a, atung'ilang'a;"
"43017029 ilang'a hefuku jafuminiyi Loti muSojoma, kwanokeli kesi, nikesi kakufuma mwiwulu kuji Nzambi, kayizhilumwini wezhima wawu."
43017030 Mwomumu nawa jimu mwakelawu ifuku jakamwekana Mwana kaMuntu.
"43017031 Ifuku oju muntu wakekala hewulu jetala, yuma yinji yiji mwitala, bayi asuluka nakuyitwala kwacheng'uku. Chochimu nimuntu wakekala mwiha, bayi afunta cheng'uku."
43017032 Anukenu ing'ojaLoti.
43017033 Muntu wukukeng'a kumona wumi winji wakawuzhimbesha; muntu wukuzhimbesha wumi winji wakawumona wawuwenyi.
"43017034 Nukuyilezha nami, hawufuku wenowu antu ayeji akekala hakajiji kamu; wumu akamutwala, mukwawu wakashala."
"43017035 Antu ayeji akekala nakutwa hamu; wumu akamutwala, mukwawu wakashala."
"43017036 Antu ayeji akekala mwiha; wumu akamutwala, mukwawu wakashala."
"43017037 Hiyakumwihula nawu, Kujihi Mwanta? Yena hakuyila ninji, Kunafwili kanyama, jiku kukupompela makubi."
"43018001 Hakuyitila chishimu kulonja alombelang'a mafuku ezhima chakaji kuzeya,"
"43018002 ninji, Mumukala weneni wumu mwajing'i nsompeshi wumu wabulili kutiya Nzambi woma, hela kubang'a antu nehi."
"43018003 Mumukalowu mwajing'i mumbanja wamfwila wumu; yena mumbanja hakuzebang'a kuji owu nsompeshi ninji, Nhosheli mulong'a nasamulong'a wami."
"43018004 Hahitili mafuku yena kwonti kwinji; nkumininaku hakwila mumuchima winji ninji, Ami hinatiyang'a Nzambi womaku, hela antu kuyibang'a nehi;"
"43018005 hela chochu, chakuswezhayi mumbanja iwu kunzebela, keng'a anzeyeshi tuhu, chakwilayi zebe-e ichi, nukukumina jakumuhoshela mulong'a winji tuhu."
"43018006 Mwanta wahosheli ninji, Tiyenu chahosheliyi owu nsompeshi waheng'a."
"43018007 Nzambi abuli kutenja antu inji atonjayi jehi, amubilelang'a nimwaana niwufuku, wakabula kuyitiyilila?"
"43018008 Nukuyilezha nami hakalaba nakuyitenjaku. Hela ochu, chakenzayi Mwana kaMuntu, wakawana kukuhwelela hamaseki, tahinji?"
"43018009 Hakutila nawa chishimu antu ajikuhwelelang'a awenawu nawu twalong'a, hiyakujiwula akwawu ezhima,"
"43018010 ninji, Antu ayeji akanjukili muTembeli akalombeli, iwu kaFwarisewu, iwu nsonkeshi."
"43018011 KaFwarisewu hakwimana nakujilombelela mumuchima winji ninji, Eyi Nzambi, nakusakilili chinabuli kwikala neyi antu acheng'i, akwanyilami, aheng'a, ayivumbi, hela tuhu neyi iwu nsonkeshi iwu."
"43018012 Nazhing'ang'a nakuleka kujya hamulungu kayeji, hamulungu kayeji; nalambulang'a yamwikumi yayuma yinahetang'a yezhima."
"43018013 Ilang'a nsonkeshi hakwimana kwakulehi, kumona zhakufumbula mesu inji atala kwiwulu nehi; ilang'a hakukwata hantulu yinji nakuneng'a ninji, Eyi Nzambi, antiyili luwi, ami mukwanshiji."
"43018014 Nukuyilezha nami, yeniwu muntu jiyi wakunkumukili kwitala jinji anamuying'ishi jehi nakumutena walong'a, bayi iwu mukwawuku; mulong'a muntu wukujitohesha akamukehesha, ilang'a muntu wukujikehesha akamutohesha."
"43018015 Hiyakumuletela anyanawu anyanya kulonja yena ayinang'iki makasa; atumbanzhi chanachimonuwu, hiyakuyihoshola."
"43018016 Ilang'a Yesu hakuyitambika ninji, Yitezhenu anyana anyanya enzi kujami, bayi muyilekeshaku; mulong'a wanta waNzambi wawena aji chochichi."
"43018017 Nukuyilezha chalala nami, muntu wukubula kutambula wanta waNzambi neyi mwana wanyanya, hakwing'ilamu nihantuku."
"43018018 Nyuuli wumu hakumwihula ninji, Eyi Nkulung'ang'a muwahi, nukwila ng'ahi kulonja nakaswani wumi wahayanyaka?"
"43018019 Yesu hakumwila ninji, Wukuntenenaji neyi muwahi? Hosi muwahuku ching'a Nzambi hohu."
"43018020 Nshimbi wazhiluka jehi nawu, Kwila wuvumbi chinzhila. Kuzhaha muntu chinzhila. Kwiya chinzhila. Kushimuna wunsahu wakutwamba chinzhila. Lemeshaku tata yeyi namama yeyi."
"43018021 Yena ninji, Yuma yezhimiyi nayihemba jehi kufumisha kuwansi."
"43018022 Yesu chanachitiyiyi, hakumwila ninji, Kunashali chuma chimu; lanjishaku yiwuji nayu yezhima, wuyinki atuzweng'i, wuheti maheta amwiwulu; winzi wunlonjang'a."
"43018023 Ilang'a yena chanachitiyiyi, hakuneng'a nankashi, mulong'a wajing'i waswezha kuheta."
"43018024 Yesu hakumutala, hakwila ninji, O chamonang'awu akwakuheta kukala kwing'ila muwanta waNzambi!"
43018025 ng'ameli kwing'ila mujisu janjong'u chaswayi; mukwakuheta kwing'ila muwanta waNzambi chakala.
"43018026 Antu achitiyili hiyakwila nawu, Inji wamba kamwinewa hinyi?"
"43018027 Yena ninji, Yuma yikukang'anya antu, Nzambi wukuyitwesha."
"43018028 Petulu ninji, Tala, etu tunashiyi yuma yetu yezhima, tunakulonjeli."
"43018029 Yena hakuyila ninji, Nukuyilezha chalala nami, muntu wukushiya itala, hela ing'ojinji, hela anakwinji, hela anvwali, hela anyana hansang'u yawanta waNzambi,"
"43018030 wukutambula makonu akubajikawa, nihanyaka yakenza wakatambula wumi wahayanyaka."
"43018031 Hakupompesha ikumi nayeji (12) kwajing'iyi yena, hakuyila ninji, Tiyenu, hitukuya nakukanjuka kuYerusalema; yuma yezhima yakutena Mwana kaMuntu munyikanja yawatuprofwetu yakalumbuluka."
"43018032 Mulong'a akamulubula kuji azhentili, akamuseha, akamutiyisha nsonyi nankashi, akamufwizhila mazeng'i,"
"43018033 akamuvupola, akamuzhaha; ifuku jamuchisatu wakasang'uka muji afu."
"43018034 Wena, yuma yezhimiyi kuyilumbulukila nehi; izu iji ayizhinjiliju, kwiluka yuma yahosheliyi nehi."
"43018035 Chelili naswili jehi kwakwihi naYeriku, mputamesu wumu washakamini kunsa yanzhila nakulomba yamukunkulu."
"43018036 Chanatiyiyi izaza jawantu hijikuhita, hakwihula ninji, Kunasong'iji?"
"43018037 Hiyakumulezha nawu, Yesu wakuNazareta hakuhita."
"43018038 Hakubilela ninji, Eyi Yesu, Mwana kajaviji, ntiyili luwi."
"43018039 Átwamininuku hiyakumuhoshola nawu, Mwenaku. Ilang'a yena hakuswezha kubilela ninji, Eyi Mwana kajaviji, ntiyili luwi."
"43018040 Yesu hakwimana, hakuyila ninji, Muletenu kujami. Chanashikiyi kwakwihi,"
"43018041 hakumwihula ninji, Wunakeng'i nikwilili chumanyi? Yena ninji, Mwanta nakeng'i nimonang'a."
"43018042 Yesu hakumwila ninji, Monaku; kukuhwelela kweyi kunakukoleshi jehi."
"43018043 Hohenohu yomona nikumona; hakumulonjela Yesu nakulemesha Nzambi. Antu ezhima chanachimonuwu, hiyakuhameka Nzambi."
"43019001 Eng'ila nimuYeriku, hakuya nakupanjakanamu."
"43019002 Kutala iyala wumu, izhina jinji Zakewu, mukulumpi wawansonkeshi waheta,"
"43019003 wakeng'elang'a kumumona Yesu amwiluki chajiyi, ilang'a wakang'enyi nansang'u yezaza jawantu, mulong'a yena wajing'i wakiya."
"43019004 Hakutemukang'ahu jehi lufuchi, hakukanjama kuchilembalemba kulonja amumoni, mulong'a jiku kwakukeng'a kuhitilayi Yesu."
"43019005 Chanashikiyi Yesu kwenoku, hakutala kwiwulu, hakumwila ninji, Eyi Zakewu, sulukaku swayi; lelu ching'a nishakama kwitala jeyi."
"43019006 Hakusuluka swayi, hakumutambula namuzang'alu."
"43019007 Antu chanachimonuwu, hiyakunyinyita wezhima wawu nawu, Nayi nakukama kuji iyala mukwanshiji."
"43019008 Zakewu hakwimana, hakumwila Mwanta ninji, Mwanta, tala, nukubalula mahetami hakachi, chibalu chimu nanzhang'eni atuzweng'i; neyi haji muntu najiila yawukombi, nukumufuntishila yiwana."
"43019009 Yesu hakumwila ninji, Lelu wamwinu wunenzi kwitaliji, nanochu chaneliyi niyena himwana kaAbarahama."
"43019010 Mulong'a Mwana kaMuntu nenzi akakeng'akeng'i, akaamwini wazhimbeli."
"43019011 Chanatiyuwu yumiyi, hakunung'aku chishimu mulong'a haji kwakwihi naYerusalema. Antu ajing'i nakutong'ozhoka nawu wanta waNzambi keng'a wumwekani hohenohu."
"43019012 jichi hakwila ninji, Chilolu wumu wayili kwitung'a jakwakulehi, ninji akatambuli wanta winji akafunti cheng'i."
"43019013 Hakutambika ang'amba zhinji ikumi, hakuyanzhang'ena mali ikumi, hakuyila ninji, Lanjululenu kushika nichinakenza cheng'i."
"43019014 Ilang'a akwamukala winji ajing'i amuhela, hiyakumutemeshela antu alema nawu, Kwonti kwetu yeniwu kwikala mwanta wetu."
"43019015 Chanafuntiyi cheng'i, natambuli jehi wanta, hakutambika ang'amba enkeliyi mali, kulonja eluki yanawanuwu kukulanjulula."
"43019016 Watachi hakwinza kuji yena ninji, Eyi mwanta, kujali jeyi nawenuku amakwawu ikumi."
"43019017 Hakumwila ninji, Chachiwahi, eyi wung'amba wamuwahi; chiwunashinshiki nakachuma kantesha, ikalaku mwanta wanyikala ikumi."
"43019018 Wamuchiyeji hakwinza ninji, Eyi mwanta, kujali jeyi nawenuku atanu."
"43019019 Hakumwila niyena nawa ninji, Nineyi nawa ikalaku mwanta wanyikala yitanu"
"43019020 ukwawu hakwinza ninji, Eyi mwanta, tala ijali jeyi iji, najiswekeli mwihina."
"43019021 Nakutiyili woma nanochu chiwazuwa; wenja wunona yiwabulili kutenteka, wenja wumuna kuwabulili kukuwa"
"43019022 Hakumwila ninji, Eyi ng'amba watama, nukukusompesha namazu amukanwa keyeyi aweni. Welukili neyi ami nimuntu wazuwa, nenja ninona yinabulili kutenteka, nenja nimuna kunabulili kukuwa;"
"43019023 walekeleliji kusha mali ami mubanki, kulonja ichi chinenzi, niwani niyakushilahu?"
"43019024 Hakuyila antu emenuku ninji, Mutambulenu ijali jinji, mwinkenu iwu wukweti mali ikumi."
"43019025 Hiyakumwila nawu, Mwanta, iwu wukweti mali ikumi."
"43019026 Ninji, Nukuyilezha nami wúkweti akamulunzhikila, wábula akamutambula ninaka kajiyi naku."
"43019027 Ilang'a awa akwankunyi nami abulili kukeng'a ami kwikala mwanta wawu, yiletenu kunu, muyizhahili kumesu ami."
"43019028 Chanahoshiyi ochu, hakutwaminang'ahu jehi, hakukanjuka kuYerusalema."
"43019029 Chayilang'ayi nakushika kwakwihi naBetefwazhi naBetani, kwokumpiji yaOliveta, hakutemesha atumbanzhi twinji ayeji,"
"43019030 ninji, Yenu kumukala wuji kumbiji wuna. Chimukushika mukumona mwana kachimbulu wakaji kwenjelang'ahu jehi muntu, anamukasi; mwakamukasununi mumuleti kunu."
"43019031 Neyi muntu wukuyihula ninji, Mukumukasunwinaji? mwakamwila nenu, Anamukeng'i kuji Mwanta."
"43019032 Átemesheluwu hiyakuya, hiyakuwana mwomwayilezheliyi."
"43019033 Chajing'i nakukasununawu mwana kachimbulu, ámuheteli hiyakuyila nawu, Muji nakumukasunwinaji mwana kachimbulu?"
"43019034 Hiyakuyila nawu, Mwanta jiyi namukeng'i."
"43019035 Hiyakumuleta kuji Yesu, hiyakusha mahinawu hamwana kachimbulu, amukanjamishahu niYesu."
"43019036 Chajing'i nakuyayi, hiyakwala mahinawu mumukwakwa."
"43019037 Chayilang'ayi nakushika kwakwihi nakwakunkumukila mpiji yaOliveta, izaza jawatumbanzhi jezhima hijikutachika kuzang'alala nakuhameka Nzambi nezu jang'ovu, nanyijimu yanamonuwu jehi yezhima."
"43019038 Nawu, Kisu kisu Mwanta wukwinza mwizhina jaMWANTA; Mwiwulu mwikali kuwunja, Mwiwulu jakubajika mwikali lubanzhi lwakulema."
"43019039 AFwarisewu amakwawu ajing'i mwizaza hiyakumwila nawu, Eyi Nkulung'ang'a, yihosholi atumbanzhi tweyi."
"43019040 Kuchinka yena ninji, Nukuyilezha nami, neyi wena akumwena malola awa akuvwakuka."
"43019041 Chayilang'ayi nakushika kwakwihi, amona niYerusalema, hakuyijilila,"
"43019042 ninji, Lelu neyi wajing'i weluka yuma yikukuletela kuwunja! Ilang'a anayizhinji wubuli kuyimona."
"43019043 Mulong'a mafuku amba kakuwana, amba kakupunjila mpwembu kuji akwankunyi neyi kwi-njo; amba kakuzhikilila niniku niniku mbaji zhezhima;"
43019044 amba kakunatila heseki kumu nawanyaneyi; mujeyi himwamba kashala ilola jimu jakunang'amana hajikwawuku; nanochu chiwabulili kwiluka mpinzhi yanakuhempuluwu.
"43019045 Hakwing'ila muTembeli, hakutachika kutemunamu ájing'i nakulanjishilamu."
"43019046 Hakuyila ninji, Anasoneki nawu, Itala jami jakela itala jakulombelela; ilang'a enu kwenu munajibalumuni kwikala iyeng'u jawamakombi."
43019047 Hakutang'isha hefuku hefuku muTembeli. Akulumpi zhawatupristu niansoneki nawantu alema hiyakukeng'a hakumuzhahila;
"43019048 ilang'a akang'enyi kumona mwakwila, mulong'a antu ezhima hiyakujung'umika nakumutiyilila."
"43020001 Wena mafuku owu, ifuku jimu wajing'i nakutang'isha antu muTembeli nikushimuna nsang'u yayiwahi, kuji yena hikukwinza akulumpi zhawatupristu niansoneki niakulumpi."
"43020002 Hiyakumwila nawu, Tulezhi, eyi welang'a yumiyi nawantanyi? Inji nakwinki wantiwu hinyi?"
"43020003 Hakuyakula ninji, Ninami nawa nukuyihula kajizu kamu, munlezhi."
"43020004 Chizhimikilu chaYowanu chakwiwulu, tahinji chakuji antu?"
"43020005 Wena hiyakujihuzhola nawu, Neyi tukwila netu chakwiwulu, yena wukwila ninji, Mwalekeleliji kumukuhwelela?"
"43020006 Neyi tukwila netu chakuji antu, akutwasola malola kuji antu ezhima; mulong'a wena etezhang'a nawu Yowanu wajing'i kaprofwetu."
"43020007 jichi hiyakwakula nawu, Kwizhi; hituneluki kuchafuminuku."
"43020008 Yesu hakuyila ninji, Hela ami hinukuyilezha wanta wunelang'a nachu yumiyuku."
"43020009 Hakutachika kuyitila antu chishimu chakwila ninji, Muntu wumu wajimini itempa janyivinyu; hakujishila akwakujima, hakuya kwitung'a jacheng'i haleheli chacheni."
"43020010 Hachilaaka chanyikabu hakutemeshela akwakujima njung'u wumu, kulonja amwinki nyikabu yamwitempa. Ilang'a akwakujima hiyakumweta, hiyakumufuntisha makasakasa."
"43020011 Hakutemeshaku ninjung'u mukwawu; niyena nawa hiyakumweta, hiyakumukong'a chatama, amufuntisha nimakasakasa."
"43020012 Hakutemeshaku wamuchisatu; niyena nawa hiyakumukatisha, amunata nikumpata."
"43020013 Mwiniitempa janyivinyu ninji, Nukwila ng'ahi? Nukutemesha mwanami nakeng'a nankashi, wamba kela akamwakama yena."
"43020014 Ilang'a akwakujima chanamumonuwu, hiyakutiyang'ana nawu, Iwu jiyi nswana; tumuzhahenu, kulonja wuswana wikali wetwetu"
"43020015 Hiyakumwijisha mwitempoju, hiyakumuzhaha. jichi mwiniitempa wakayila ng'ahi?"
"43020016 Wakenza nakuzhilumuna awa akwakujima, oju itempa wakenka antu acheng'i. Chanachitiyuwu, hiyakwila nawu, Chinzhila!"
"43020017 Ilang'a yena hakuyitala ninji, Iji izu janasonekuwu jakwila nawu, Ilola jalekeli antung'i, jojinekali jaswezha kwoloka nankashi jakwiwombu, jaya mujihi?"
"43020018 Antu ezhima akuholokela heloloju, akukotoka kotu kotu; hakwila muntu akaholokelawu kuji iloloju, akamufukumuna neyi lunkung'u."
"43020019 Yena mpinzhi oyu ansoneki niakulumpi zhawatupristu akeng'eli nawu amukwati, ilang'a hiyakutiya woma wawantu; mulong'a wena elukili nawu, Chishimu ichi natili etu."
"43020020 Hiyakumweba, hiyakutemeshaku akwakumwenjesha ajimbeni kumwekana neyi antu along'a, kulonja amukwati namazu akuhoshayi, amoni zhakumulubula kung'ovu nikuwanta wanyuuli."
"43020021 Hiyakumwihula nawu, Eyi Nkulung'ang'a, tuneluki netu eyi wahoshang'a nikutang'isha mwalong'a, hiwatiyang'a muntu womaku, watang'ishang'a nzhila yaNzambi muwalala."
"43020022 Chalong'a etu kusonka kuji Kesari, tahinji nehi?"
"43020023 Ilang'a yena wamweni makasu awu,"
"43020024 hakuyila ninji, Nlezhenu ijali. jikweti chifwikizha chanyi, ninsona yanyi? Nawu, YaKesari."
"43020025 Kuchinka yena ninji, jichi mwinkenu Kesari yuma yaKesari; mwinkenu Nzambi yuma yaNzambi."
"43020026 Chanahoshiyi mazu owu kumesu awantu, hiyamweni hakumushintakeshelaku; akuminini jakuhayama mwakwiliyi, amwena ninzo-o."
"43020027 Kuji yena hikukwinza aSajusi amakwawu, elang'a nawu afu hiyasang'ukang'aku."
"43020028 Hiyakumwihula nawu, Eyi Nkulung'ang'a, Mosi watusonekeleli ninji, neyi muntu wukweti manakwinji ofwa chakaji kumushiya ing'ojinji namwana, manakwinji akatambuli mumbanja, akamuvweli manakwinji mwana."
"43020029 jichi kwajing'i amayala atanu nayeji ivumu jawu jimu. Watachi wasumbwili mumbanja, wafwili chakaji anyana;"
"43020030 niwamuchiyeji, niwamuchisatu chochu."
"43020031 Wezhima wawu atanu nayeji chochu nawa, afwili, kushiya anyana nehi."
43020032 Nkumininaku mumbanja niyena ofwa nikufwa.
"43020033 jichi hamba kasang'ukawu afu, mumbanja wakela ing'ojawumwojihi? Mulong'a ezhima wawu atanu nayeji amusumbwili."
"43020034 Yesu hakuyila ninji, Antu anyakiyi asumbulang'a, asumbukang'a;"
"43020035 ilang'a antu anafuukuluwu nawu anateli kushika kunyakoyu, nikukusang'uka muji afu, hiyakasumbula hela kusumbukaku."
"43020036 Mulong'a hela kufwa, hiyakatwesha kufwa cheng'uku; anesekani nawang'elu, hiyanyana kaNzambi anasang'uki jehi."
"43020037 Hakwila nsang'u yakusang'uka, hela Mosi wayilezheli, oku kwasonekawu nsang'u yachiputa, hateneniyi MWANTA ninji, Ami Yami Nzambi yaAbarahama, Nzambi yaIsaka, Nzambi yaYakoba."
"43020038 Yena hiNzambi yawafuku, hiNzambi yawamomi; mulong'a ezhima amuhanjilang'a yena."
"43020039 Ansoneki amakwawu hiyakwakula nawu, Eyi Nkulung'ang'a, wunahoshi chachiwahi."
43020040 Mulong'a atiyili woma wakumwihula cheng'i chuma chikwawu.
"43020041 Hakuyila ninji, Chelang'awu nawu Kristu himwana kajaviji, chaya mujihi?"
"43020042 Mulong'a javiji yomweni namuteni mumukanja waMasamu ninji, MWANTA wamwilili Mwanta wami ninji, Shakamaku kuchikasa chami chachijiilu,"
43020043 Nichinamba kayila ayilumbu zheyi hiyaji itanja jakunyenju yeyi.
43020044 javiji wamutenang'a ninji Mwanta; wukwikala mwaninji ng'ahi?
"43020045 Hakuyila atumbanzhi twinji, iku antu ezhima aji nakumutiya,"
"43020046 ninji, Babelenu ansoneki, atiyang'a kuwaha kuvwalavwala mahina akuluka, akeng'a kuyimwosha kuwulanjilu, akeng'a matanja alema mumashikola, akeng'a kushakama halema kuyawizha;"
"43020047 hiyakulombela lombelele-e kulombela kwakujimbana nachu, iku aji nakujya maheta awambanja amfwila. jiwu amba kamona kubabesha kwaswezha."
"43021001 Hakubanjuka, hakumona akwakuheta aji nakuumbila nyilambu yawu muchikasha chakuswekela mali."
"43021002 Hakumona mumbanja mfwila kazweng'i wumu, hakuumbilamu tumali twanyanya tuyeji."
"43021003 Hakwila ninji, Nukuyilezha chalala nami, mumbanjiwu mfwila kazweng'i, nombilumu yabajika akwawu ezhima."
"43021004 Mulong'a awa ezhima anombilumu nyilambu yakumahetawu amavulu; ilang'a yeniwu mumbanja nombilumu yawuzweng'i winji, yezhima yajing'i yakujikwasha nachu."
"43021005 Antu amakwawu ajing'i nakutena Tembeli, chayiwahishiluwu namalola amawahi niyamukunkulu yikwawu yakumwekesha lubanzhi."
"43021006 Hakuyila ninji, Yumiyi yimukutala, mafuku amba kenza hiyamba kashiya ilola nijimu jakanang'amana helola jikwawu, jakabula kunatika hesekuku."
"43021007 Hiyakumwihula nawu, Eyi Nkulung'ang'a, inji yumiyi yamba kashika hamwaakanyi? Hakakeng'a kumwekana yumiyi, hamba kekala chinzhikizhilu chanka?"
"43021008 Yena hakuyila ninji, Babalenu akenja kayiluwang'esha. Mulong'a amavulu akenza mwizhina jami nakwila nawu, jiyi ami; nawu, Mwaka wunashiki jehi kwakwihi. Bayi mwakayilonjelaku."
"43021009 Chimwakatiya nsang'u zhamazhita nimapumba, bayi mwakafwa mutentuku; mulong'a yumiyi ching'a yisambila kumwekana; hakwinza kukumisha kuchiji kanja."
"43021010 Henohu hakunung'aku ninji, Munza wakanyamuka nakulwa namunza wukwawu, wanta nawanta wukwawu."
"43021011 Kwakaholoka nyitentanshi yayeni, ninzala, niyipupu kwacheng'i nakwacheng'i. Kwakekala yuma yafwana yakufwisha antu mutentu, niyinzhikizhilu yamaneni yakufuma kwiwulu."
"43021012 Hakela yuma yezhimiyi yichiji kanja yishiki, akasambila kuyikwatenu, akayikabisha, akayilubula kuyota yawu, akayisha mutuleya, akayikokela kumesu awanyanta ankanu nawanyuuli kukoola izhina jami."
43021013 Chakabalumuka chuma chakuyishimwina nachu antu wunsahu.
"43021014 jichi kuminenu jakuwunja munyichima yenu, muleki kutong'ozhokang'ahu jehi mumwakaakula;"
"43021015 mulong'a ami nakayinka kanwa nimaana, kulonja akwankunyi nenu ezhima akakang'anyi hela kujikang'ilamu, hela kutajikamu."
"43021016 Anvwali zhenu, hela anakwenu, hela antang'a zhenu, hela amabwambu zhenu akayifukezha; enu amakwawu akayizhahisha."
43021017 Akayihela kuji antu ezhima kukoola izhina jami.
"43021018 Kwosi nsuki yakunyitu yenu niyimu, yakakisikaku."
"43021019 Mukukakela kwenu, jimu mumukumwena wumi wenu."
"43021020 Ilang'a himwakamona Yerusalema anayikuchiki jehi namazhita kwi-njo, henohu kelukenu nenu keng'a ayibalumuni yikali ihembi."
43021021 Henohu áji muYujeya akatemukili kumapiji; áji mukachi kamukala akafumumu; áji mumaha bayi akeng'ila cheng'i mung'anjaku.
"43021022 Mulong'a wenawa jiwu mafuku akutenja, kulonja yuma yasonekeluwu yezhima yakalumbuluki."
"43021023 Oyi yihung'u yakamonawu ákekala namavumu, niákaamwisha hamafuku owu! Mulong'a mwitung'a mwakaholoka ihung'u jaswezha hamafuku owu, nikuzuwila nankashi antu ambala awa."
"43021024 Akayitapa nampoku yakabali, akayitwala muwunkoli munyunza yezhima; ng'anja Yerusalema akayijata kuji azhentili, nichamba kamana nyaka yawazhentili."
"43021025 Mwitang'wa mwakekala yinzhikizhilu, nimukakwezhi, nimututumbwa; nyunza yakakaba nankashi heseki, hiyakuhayama lushinju lwamankanja akalung'alwizhi."
"43021026 Antu akahwijizhela nawoma munyichima yawu, nakutalila yuma yiji nakwinza hamatung'a, mulong'a ng'ovu zhamawulu zhakakanka."
"43021027 Henohu akamona Mwana kaMuntu hakwinza mwivu, nang'ovu yayeni, nalubanzhi lwakulema kwaswezha."
"43021028 Yumiyi chiyakatachika kumwekana, banjulenu nyitu yenu, talenu kwiwulu, mulong'a kukuula kwenu hikukushika kwakwihi."
"43021029 Hakuyitila chishimu ninji, Talenu iwu mutonju wachikuyu ninyitonju yezhima."
"43021030 Chiyinasapuki ichi, munachimoni, muneluki enu aweni nenu nkanza yiji kwakwihi."
"43021031 Chochimu ninenu nawa, chimwakamona yumiyi hiyikumwekana, kelukenu nenu wanta waNzambi keng'a wushiki."
"43021032 Nukuyilezha chalala nami, chisakichi kuhita ching'a yuma yezhima yinamani jehi."
"43021033 Iwulu jakahita, niiseki nawa; mazu ami hiyamba kahitaku."
"43021034 Ilang'a babalenu enu aweni, nyichima yenu yakenja kaswezha kwikuta, nakusheta walwa, nikwakama yuma yawumi wunu, ifuku oju jakenja kayikasumwisha neyi muhetu."
43021035 Mulong'a jichi chijakashikena antu ezhima ashakama heseki jezhima.
"43021036 Tonenung'a kwenu hayilaaka yezhima nakulembelela, kulonja mwakemiki mushinju, mwakapuluki kuyuma yezhimiyi, mwakemani kumesu aMwana kaMuntu"
43021037 Hefuku hefuku wajing'i nakutang'isha muTembeli namwaana; hawufuku wejikilang'a nakuya nakukama kumpiji yaOliveta.
43021038 Antu ezhima amenekelang'a bujiji kuji yena muTembeli amutiyi.
"43022001 Henohu Chawizha chaMankenji Akaji Ilung'i, chikweti izhina jaChipanjakenu, hichikuswila kwakwihi."
"43022002 Akulumpi zhawatupristu niansoneki hiyakukeng'a hakumuzhahila Yesu, mulong'a atiyili antu woma."
"43022003 Satana hakwing'ila muji Yujasi atumbawu izhina jikwawu jaIsakaroti, wajing'i wahekumi nayeji (12)."
"43022004 Hakuya, hakutiyang'ana nawakulumpi zhawatupristu niakulumpi zhanzhita, mwakumulubwila kuji wena."
43022005 Atiya nikuwaha; hiyakutiyang'ana ninji kumwinka mali.
"43022006 Yena hakwitezha, hakukeng'a hatela kumulubwila kuji wena hakaji izaza jawantu."
"43022007 Chijinashiki Ifuku jaMankenji Akaji Ilung'i, jazhahang'awu mwana kamukoku waChipanjakenu,"
"43022008 Yesu hakutemesha aPetulu naYowanu ninji, Yenu mutulong'esheli Chipanjakenu, twakajyi."
"43022009 Wena hiyakumwihula nawu, Wunakeng'i tulong'esheli kujihi?"
"43022010 Yena hakuyila ninji, Chimukushika mung'anja, kukuyibulakana iyala nasenji nsaba yamenzhi; mwakamulonjeli mwitala mwakwing'ilayi."
"43022011 Mwakamwili mwiniitala nenu, Nkulung'ang'a nehuli ninji, Itala jawenyi jinakajiila Chipanjakenu nawatumbanzhi twami jijihi"
"43022012 Yena wakayilezha itala jahewulu jeneni, muji yuma yakupong'omwena jehi; jimu mwakalong'eshela."
"43022013 Hiyakuya, hiyakuwana mwomwayilezhayi jehi; along'esha niChipanjakenu."
"43022014 Chiyinashiki mpinzhi, hakushakama hamu nawapostolu."
"43022015 Hakuyila ninji, Nafwili kujya nenu Chipanjakenu ichi, hinichiji kanja nikabi."
"43022016 Mulong'a nukuyilezha nami, kuchijya cheng'i, ching'a chinalumbuluki jehi chalala muwanta waNzambi."
"43022017 Hakutambula lupasa, chanasakililiyi hakwila ninji, Tambulenu lwenilu munwi wezhima wenu."
"43022018 Ami nukuyilezha nami, kufumisha kulelu hinakanwa cheng'i yanyikabu yamuvinyuku, kunwa cheng'i, ching'a wanta waNzambi wunenzi jehi."
"43022019 Hakunona jinkenji, chanasakililiyi hakujihumuna, hakuyinka, ninji, Weniwu jiwu muzhimba wami wanenkuwu hanyizhimba yenwenu; ilenung'a mwenimu mung'anakanang'a nachu."
"43022020 Mwomumu nawa, cheliluwu anajyi jehi, hakunona lupasa ninji, Lupasilu jichi chitiyang'enu chachiha chamumashi ami, awa akuyipwekela."
"43022021 Talenu, chikasa chamfukezhi chiji hamu nachami hamesa."
"43022022 Mulong'a Mwana kaMuntu chalala hakuya, mwomwatong'weluwu jehi; oyi yihung'u yakamona muntu wukumufukezha!"
43022023 Wena hiyakutachika kujihuzhola nawu mukwetwinyi wukwila chumichi?
43022024 Mukachi kawu himukuvulumuka ntaji yakwila nawu mwinetwinyi aketezhawu nawu nabajiki akwawu?
"43022025 Yena hakuyila ninji, Anyanta zhawazhentili ayiyuulang'a; niákweti wanta mukachi kawu ayitenang'a nawu akwakuwahisha akwawu."
"43022026 Ilang'a enu bayi mwilang'a omuku. Nábajiki akwawu mukachi kenu ekali neyi kansi, niwálema ekali neyi mukwakukalakela akwawu."
"43022027 Mulong'a nabajiki hinyi, wákalakalang'a, tahinji iwu nashakami nakujya? Netu, iwu nashakami nakujya. Ilang'a ami niji mukachi kenu nimukwakuyikalakela."
43022028 Enu yenu munankakelami mwahita kweseka kwami kwezhima;
"43022029 ami nukuyikunzhika wanta wenu, neyi chankunzhikiluwu ami kuji Tata yami,"
"43022030 kulonja mwakajyi nakunwa kumesa yami muwanta wami, mwakashakami hamatanja awanta nakusompesha nyunza yaIsarela ikumi nayiyeji (12)."
"43022031 Eyi Shimona, Shimona, Satana nayilombi jehi kulonja ayisaali neyi tijiku;"
"43022032 ilang'a ami nakulombeleli kulonja kukuhwelela kweyi kubuli kukang'anya. Nineyi, chiwakabalumuka mumuchima, wakakoleshang'a anakweyi."
"43022033 Petulu hakumwila ninji, Mwanta netezhi kuya naneyi hela mukaleya hela tuhu kufwa."
"43022034 Hakumwila ninji, Eyi Petulu, nukukulezha nami, ikombu kwitiyila lelu ching'a eyi wunasambili jehi kujikala kasatu neyi hinamwiluka Yesuku."
"43022035 Hakuyila ninji, Chinayitemesheli chakaji hela chikwama hela ipakumuna hela nkwabilu, mwakaankilili chuma, tahinji? Nawu, Nehi."
"43022036 Hakuyila ninji, Ichi jinu, yowu wukweti chikwama asenji, niipakumuna chochimu; nábuli mpoku yakabali alanjishi kahuma kinji kulonja alanji yimu."
"43022037 Mulong'a nukuyilezha nami, chuma chasonekeluwu chakuntenami chakwila nawu, Amubombeli hamu nawakwakuputola; keng'a chilumbulukili mujami. Mulong'a nsang'u zhasonekawu jehi zhezhima zhakuntenami keng'a zhimani."
"43022038 Wena nawu, Mwanta, tala mpoku zhakabali zhiyeji izhi. Yena hakuyila ninji, zhinawanini."
"43022039 Hakwijika, hakuya kumpiji yaOliveta neyi chelilang'ayi; atumbanzhi niwena hiyakumulonjela."
"43022040 Chanashikiyi kwayilang'ayi, hakuyila ninji, Lombelenu mubuli kwing'ila mukutesha."
"43022041 Hakwambuka nawu kuleha neyi mwakunatila ilola, hakufukama nakulombela,"
"43022042 ninji, Eyi Tata, neyi wunetezhi amfumishi lupasilu; ilang'a bayi ela munakeng'amuku, ching'a muwunakeng'eyi."
43022043 Hikukumumwekena kang'elu wakufuma mwiwulu nakumukolesha.
"43022044 Hakulwisha nankashi, hakuswezha kulombela; masulwilinji hiyakwila kafwampi neyi malekileki amashi aweni hiyakuholokela hamaseki."
"43022045 Hakunyamuka kukulombela kwinji, hakwinza kuji atumbanzhi, hakuyiwana anakami jehi tulu twakuneng'a."
"43022046 Hakuyila ninji, Munakaminiji tulu? Hinjukenu mulombeli, mubuli kwing'ila mukutesha."
"43022047 Iku wuchiji kuhosha, kutala izaza jawantu, ninowu wahekumi nayeji (12) wukweti izhina jaYujasi, natwaminuku. Hakwinza kwakwihi naYesu amupwepuzholi."
"43022048 Ilang'a Yesu hakumwila ninji, Eyi Yujasi, wufukezhi Mwana kaMuntu nakumupwepuzhola?"
"43022049 Ájing'i ninji, chanamonuwu chakukeng'a kwilawu, hiyakwila nawu, Mwanta tutapani nampoku yakabali, tahinji?"
"43022050 Mwinawu wumu hakutapa ng'amba yakapristu muneni, kutapa kwakumuketula itu jachijiilu."
"43022051 Yesu hakwila ninji, Kunahu, lekenu. Yokwata niitu jinji, yomukuswisha nikumukuswisha."
"43022052 Yesu hakuyila akulumpi zhawatupristu niakulumpi zhamashijika akuTembeli, niakulumpi zhawantu enzhili nakumukwata, ninji, Munenzi nampoku zhakabali nanyitonju neyi chakukwata ikombi?"
"43022053 Chinajing'i nenu muTembeli hefuku hefuku, enu himwolweli makasenu nakunkwataku. Ilang'a iyi himpinzhi yenu niyachiyuulu chamwijima."
"43022054 Hiyakumukwata, hiyakumutwala nakumwing'izha mwitala jakapristu muneni. Petulu hakulonjela hahalehi."
"43022055 Chanabutuluwu kesi muchipang'u, hiyakushakama hamu, Petulu niyena hakushakama nawu."
"43022056 Chang'ajima wumu chanamumoniyi nashakami kuchezhezhi chakesi, hakumushinshika ninji, Iwu muntu niyena wajing'i ninji."
"43022057 Yena hakujikala ninji, Eyi mumbanja, hinamwilukaku."
"43022058 Chihanalehi chanti, mukwawu hakumumona, ninji, Nineyi wumwinawu. Petulu ninji, Eyi iyala, ami hinimwinawuku."
"43022059 Chihanahiti neyi mpinzhi yimu, mukwawu hakumulamata ninji, Iwu muntu, chalala wajing'i ninji, mulong'a niyena hikang'aliliya."
"43022060 Petulu ninji Eyi iyala, ami kwami kwiluka chiwuji nakuhosha nehi. Iku wuchiji kuhosha, ikombu etiyila nikwitiyila."
"43022061 Mwanta hakushetumuka, hakumutala Petulu. Petulu hakwanuka mazu aMwanta amwililiyi ninji, Lelu hakela ikombu wuchiji kanja etiyili, wakajikala kasatu neyi hinamwilukaku."
43022062 Hakwijika muchipang'u nakujila chacheni.
43022063 Amayala ajing'i amukwata Yesu hiyakumuseha nikumweta.
"43022064 Amukasa niihina hamesu, hiyakumwila nawu, Profwetaku! Nakweti hinyi?"
"43022065 Amuhosheli chatama yuma yikwawu yayivulu, nikumutuka."
"43022066 Chikunachi akulumpi zhawaYujeya hiyakupompa nawakulumpi zhawatupristu niansoneki; hiyakumutwala muchota chawu,"
"43022067 nawu, Neyi wuKristu, tulezhi. Hakuyila ninji, Neyi nukuyilezha, himukukuhwelelaku."
"43022068 Hela nukuyihula, himukung'akulaku."
"43022069 Kufumisha hanu, Mwana kaMuntu akamushakamisha kuchikasa chaNzambi chachijiilu chang'ovu."
"43022070 Wezhima wawu hiyakwila nawu, Komana, eyi wuMwana kaNzambi? Yena ninji, Mwomwenomu mumunahoshi, mulong'a jichi chiniji."
"43022071 Wena nawu, Tukeng'i nawa wunsahu wukwawu? Tunamutiyi jehi etu aweni kukanwa kinji yomweni."
"43023001 Izaza jawantu jezhima hijikunyamuka, hijikumutwala kuji Pilatu."
"43023002 Hiyakutachika kumwinka nyilong'a nawu, Muntu iwu tunamuwani wuji nakuluwang'esha munza wetu, nakulekesha kusonka kuji Kesari, nakwila ninji yomweni jiyi Kristu, Mwanta wankanu."
"43023003 Pilatu hakumwihula ninji, Komana eyi wuMwanta wawaYujeya? Yena hakumwakula ninji, Mwomwenomu muwunahoshi."
"43023004 Pilatu hakuyila akulumpi zhawatupristu nimazaza awantu ninji, Muntu iwu hinamumoni namulong'aku."
"43023005 Wena hiyakuswezha kuzuwa nawu, Wayikoleshang'a antu hamesu, nakutang'isha muYujeya mwezhima, kutachika kung'aliliya nikunu"
"43023006 Pilatu chanachitiyiyi hakwihula ninji, Iwu muntu hikang'aliliya, tahinji?"
"43023007 Chanelukiyi ninji himuntu wakwilung'a jaHeroji, hakumutemesha kuji Heroji, mulong'a yena wajing'i kuYerusalema hawena mafuku owu."
"43023008 Heroji chanamumoniyi Yesu, hakutiya kuwaha nankashi, mulong'a hakeng'eleliyi kumumona hanalehi jehi, mulong'a wamutiyila jehi nsang'u zhazhivulu. Hakukuhwelela ninji kwizhi keng'a amumoni nakwila chinzhikizhilu chimu."
"43023009 Hakumwihula mazu amavulu, yena kumwakula nehi."
43023010 Akulumpi zhawatupristu niansoneki hiyakwimana kwenoku nakumwinka nyilong'a nang'ovu yayeni.
"43023011 Heroji hakujibomba namashijikinji nakumusawula nikumuseha. Hakumuvwika mahina awanta, hakumufuntishilayi cheng'i Pilatu."
"43023012 Heroji naPilatu akwata niwubwambu jena ifuku oju, mulong'a hasambilili ajing'i ajikwata nkunyi."
43023013 Pilatu hakupompesha akulumpi zhawatupristu nianyuuli niantu hamu.
"43023014 Hakuyila ninji, Munanleteli muntu iwu nenu himuntu waluwang'eshang'a antu; talenu, munamoni chinamweseki jehi muntu iwu, ami hinamumoni namulong'a wansang'u yimunamwinkeli mulong'aku."
"43023015 Kang'anyahu Heroji; natufuntishiliyi. Tiyenu, hanakong'i chuma chakutela kufwaku."
"43023016 jichi nukukumina jakumuvupula, nimuumbuku."
43023017 Hachawizhochu wenzhilila jehi kuyumbilaku muntu wamukaleya wumu.
"43023018 Wezhima wawu avwakuka niipumba nawu, Iwu muntu waaji! Tuumbiluku Baraba;"
"43023019 yena amushili mukaleya hansang'u yakuleta nzhita mung'anja, niyawubanzhi."
"43023020 Pilatu hakuyihosha cheng'i, mulong'a wakeng'eli kumuumbaku Yesu."
"43023021 Wena hiyakubijika nawu, Mupopelenu hakulusu! Mupopelenu hakulusu!"
"43023022 Hakuyila kamuchisatu ninji, Mulong'anyi? Chuma chatama chanakong'iyi iwu muntu, chumanyi? Hinamumoni nachitelaku. Nukukumina jakumuvupula, nimuumbuku."
"43023023 Wena aswezha nikuvwakuka nang'ovu, hiyakulomba nawu amupopeli hakulusu. Mwahosheluwu muswezha ning'ovu."
43023024 Pilatu hakuketula nsang'u ninji eli mwanalombuwu.
"43023025 Hakumuumbaku owu alombeluwu, ashiluwu mukaleya hansang'u yanzhita niwubanzhi; hakwinza Yesu hakumulubula ninji amwili mwomwaya nyichima yawu."
"43023026 Chajing'i nakumutwalawu, hiyakukwata muntu, Shimona wakuKireni, wajing'i nakufuma mumpata, hiyakumutwika kulusu amusenjeluku Yesu nakumulonjela munyima."
"43023027 Hikukumulonjela izaza jawantu jeneni, nijawambanja hiyakutumpa makumbu akumujila."
"43023028 Yesu hakushetumuka kuji wena ninji, Enu anyana awambanja amuYerusalema, bayi munjilamuku, jijilenu enu aweni, nianyanenu."
"43023029 Tiyenu, mafuku akenza akelawu nawu, Anakooleki anshinta, nimavumu abulili kuvwala nimayeli abulili kwamwisha."
"43023030 Henohu amba katachika kuyila mapiji amaneni nawu, Tuhinukilenu; Nimpiji zhanyanya nawu, Tubutenu."
"43023031 Mutonju wutuuta awila chochichi, inji mutonju wawuma amba kawila ng'ahi?"
"43023032 Kwajing'i amakwawu ayeji, akwanyilong'a, atweluwu hamu ninji kulonja ayizhahi."
"43023033 Chanashikuwu oku kwatenang'awu nawu, Kuchang'u, hiyakumupopela hakulusu kwenoku, niakwanyilong'a, wumu kuchikasa chinji chachijiilu, mukwawu kuchimunswa."
"43023034 Yesu hakwila ninji, Tata, yanakeni; chaji nakwilawu hiyanachilukuku. Hiyakujanzhang'ena mahininji nachinzhikizhilu chakusakula nachu."
"43023035 Antu hiyakwimana nakutalaku. Anyuuli niwena hiyakumuseha nawu, Waamwinini akwawu, muleki ajamwini yomweni, neyi jiyi Kristu waNzambi, winji atonjayi."
"43023036 Mashijika niwena nawa hiyakumuseha, hiyakwinza kuji yena nakweseka kumwinka vinyu yabatuka,"
"43023037 nakwila nawu, Neyi wuMwanta wawaYujeya, jamwini."
"43023038 Hewulu hajing'iyi ashiluku mukanja wakusoneka nawu, IWU jIYI MWANTA WAWAYUjEYA."
"43023039 Mukwanyilong'a wumu wawena apopeleluwu hamakulusu, hakumutuka ninji, Eyi hiwuKristuku? jamwini eyi aweni ninetu kumu."
"43023040 Mukwawu hakumuhoshola ninji, Eyi kweyi, hela Nzambi hiwamutiyang'a womaku? kutong'a nineyi anakuhishili kumu."
"43023041 Etu kwetu chinatuteleli, hitukutambula wulooku wanyijimu yetu; hakwila iwu muntu hakweti kamulong'a nikantuku."
"43023042 Hakumwila Yesu ninji, Eyi Mwanta, wakang'anukang'a chiwakenza muwanta weyi."
"43023043 Yesu hakumwila ninji, Nukukulezha chalala nami, lelu nukwikala neyi muParajisa."
"43023044 Henohu hashika jehi neyi kwizhi mpinzhi yamuchitanu nayimu (12:00 hrs), mwijima wuholoka nimwitung'a jezhima, njo-o nikumpinzhi yamuchitanu nayiwana (15:00 hrs)."
"43023045 Itang'wa jiiyila nibwi-i, niihina jakuzhika muTembeli mwazhila jitabuka nihakachi."
"43023046 Yesu chanabileliyi nezu jang'ovu, hakwila ninji, Tata, nashi spiritu yami mumakaseyi. Chanahoshiyi mwenomu yotula niwumi winji."
"43023047 Mukulumpi wamashijika chanamoniyi yuma yezhimiyi, hakulemesha Nzambi ninji, Iwu chalala wajing'i muntu walong'a."
"43023048 Mazaza ezhima awung'ili nakutala chumichi, chanamonuwu yuma yeliluwu, hiyakufunta kwaawu nakujetola hantulu zhawu nakuneng'a."
"43023049 Ezhima ajilukiliyi nawu niambanja afuminiyi nawu kung'aliliya, hiyakwimena hahalehi nakutala yumiyi."
"43023050 Kutala iyala izhina jinji Yosefu, wakumukala wawaYujeya izhina jawu Aramateya,"
"43023051 wajing'i mukwachota chawu; muntu wamuwahi walong'a, hetezheli mpúng'a yawu, hela mwakong'eluwuku; wajing'i nakutalila wanta waNzambi."
"43023052 Yeniwu Yosefu hakuya kuji Pilatu, hakumulomba muzhimba waYesu."
"43023053 Hakuwukulula, hakuwuzhing'azhing'a mwihina jitooka, hakuwukamika mwizhamu jakupokola mwilola, kanja azhiikang'amu jehi muntuku."
43023054 jajing'i Ifuku jakulong'esha; Sabata hiyikuswila kwakwihi.
"43023055 Ambanja afuminiyi nawu kung'aliliya, hiyakulonjela munyima, hiyakutala izhamu nichakamikiluwu muzhimba winji."
"43023056 Hiyakufunta nakulong'esha nyitonju yamavumba amawahi, nimanzhi evumba jajiwahi. HaSabata hiyakunooka mwaya nshimbi."
"43024001 Hamulungu jojifuku jatachi, hiyakwinza kwizhamu hankunku yakucha, anasenji nyitonju yamavumba amawahi yanalong'eshuwu."
"43024002 Hiyakuwana ilola anajilang'umuni jehi, anajifumishi kwizhamu."
"43024003 Hiyakwing'ilamu, kuwana muzhimba waMwanta Yesu mwosi."
"43024004 Chajing'i nakuzhinokawu chumichi, kutala amayala ayeji anemani kwakwihi, anavwali mahina atong'eka chezhezhi."
"43024005 Ambanja hiyakutiya woma, anong'ama nimesu awu hamaseki. Owu amayala hiyakwila nawu, Muji nakukeng'elaji wamumi mukachi kawafu?"
"43024006 Haji munuku, wasang'uka jehi muji afu. Anukenu chayilezheliyi hajing'iyi mung'aliliya,"
"43024007 ninji, Mwana kaMuntu ching'a akamulubula kumakasa awakwanshiji, akamupopela hakulusu, wakasang'uka muji afu hefuku jamuchisatu."
"43024008 Hiyakwanuka mazu inji,"
"43024009 hiyakufuma kwizhamu kwayiluwu, hiyakulezha ikumi nawumu (11) niakwawu ezhima yuma yezhimiyi."
"43024010 Owu ambanja ajing'i niMariya Manjaleni, niYowana, niMariya mama yaYakoba, hamu nawambanja amakwawu nawa, hiyakulezha apostolu yumiyi."
43024011 Mazu awa hiyakuyitiya neyi aji nakuhosha tuhu; kuyikuhwelela kwawu nehi.
"43024012 Petulu hakunyamuka, hakuya lufuchi kwizhamu, hakubanjama nakutalamu; hakumona mahina atooka aji hakankawawu. Hakufunta kwiinji nakuzhinoka yuma yanamoniyi."
"43024013 Kutala akwawu ayeji aji nakuya ifuku jojenoju kumukala izhina jawu Emawusi, wekala chintampu naYerusalema kafwampi neyi 11 km."
43024014 Ajing'i nakuhanzhika yuma yinamwekani yezhima.
"43024015 Chajing'i nakuhanzhikawu nakujihuzhola, yomweni Yesu hakukunjama kwakwihi, hakwenja nawu."
43024016 Ilang'a mesu awu akang'enyi kumwiluka.
"43024017 Hakuyila ninji, Oyu nsang'u yimuji nakuya nakuhosha, hinsang'winyi? Wena hiyakwimana ku-ka nakujihomba."
"43024018 Wumu izhina jinji Kilopa, hakumwakula ninji, Eyi yeyi mwenyi kankaweyi muYerusalema, wunabuli kwiluka yuma yinamwekanumu mafuku anu?"
"43024019 Hakuyila ninji, Yumanyi? Wena hiyakumwakula nawu, YaYesu wakuNazareta, wajing'i kaprofwetu waswezha nikunyijimu yinji nikumazu inji, kumesu aNzambi nikumesu awantu;"
"43024020 ninichi chamulubulawu kuji akulumpi zhawatupristu hamu nawanyuuli zhetu, akamuhishi namulong'a wakumuzhaha, amupopela nihakulusu."
"43024021 Ilang'a etu twajing'i nakukuhwelela netu jiyi wukukeng'a kukuula Isarela. Eng'ang'i, hayuma yezhimiyi hanalunjami ninsang'u yikwawu; lelu ifuku jamuchisatu kufumisha helawu yumiyi."
43024022 Akwetu ambanja amenekela kwizhamu anatuhayamishi.
"43024023 Chanawanuwu muzhimba winji mwosi, hiyakwinza nakwila nawu amona chimwenu chawang'elu ela nawu yena wamumi."
"43024024 Akwetu amakwawu twajing'i nawu aya kwizhamu, amona mwomwashimunawu ambanja, ilang'a yena kumumona nehi."
"43024025 Yena hakuyila ninji, Mayalenu, O chimwabula kashinshi, O chimwalemenjenja kukuhwelela yuma yezhima yahosheli atuprofwetu!"
"43024026 Hichawahilili Kristu kukabakana yumiyi, akeng'ili nimulubanzhi lwakulema kwinjuku?"
"43024027 Hakuyilumbulwila munyikanja yazhila, kutachika haji Mosi niatuprofwetu ezhima, yuma yamutenenuwu yomweni."
"43024028 Cheliluwu hiyakushika kwakwihi namukala kwajing'i nakuyawu, yena hakwila ninji apanjakani."
"43024029 Ilang'a wena hiyakumushinzhila nawu, Kamaku hanu hetu, mulong'a kuneli jehi melela, itang'wa jahita jehi. Yena hakwing'ila ashakami nawu."
"43024030 Chanashakamiyi nawu nakujya, hakunona jinkenji, hakukiswila nkisu, hakujihumuna, hakuyinka."
"43024031 Mesu awu atona nikutona, amwiluka nikumwiluka. Yena hakuzhimina kumesu awu."
"43024032 Hiyakujilezha wumu namukwawu nawu, Twatiyilahu nyichima yetu mumavumu bu-su, chajing'i nakutulezhayi munzhila, hajing'i nakutulumbulwilayi nyikanja yazhila."
"43024033 Hiyakunyamuka mpinzhi yoyenoyu, hiyakufunta kuYerusalema, kuwana ikumi nawumu (11) anapompi jehi hamu, ninawa ajing'uwu nawu."
"43024034 Wena nawu, Chalala Mwanta nasang'uki muji afu, wamwekana jehi nikuji Shimona."
"43024035 Akwawu ayeji hiyakushimuna yuma yanamonuwu munzhila, nichanamwilukuwu hakuhumuna jinkenji."
"43024036 Hajing'i nakuhoshawu yumiyi, kukasumuka yomweni Yesu nemani jehi mukachi kawu. Hakuyila ninji, Kuwunja kwikali nanenu."
"43024037 Ilang'a wena hiyakutiya woma, afwa nimutentu, hiyakutong'ozhoka nawu tunamoni musaalu."
"43024038 Yena hakuyila ninji, Munaakaminiji? Mukujihuzholelaji munyichima yenu?"
"43024039 Talenu makasami ninyenju yami, yami aweni hohu. Nkwatakwatenu muntiyi, musaalu hakweti musunyi nimafwaha, neyi ichi chimunanmonamuku."
"43024040 Chanahoshiyi ochu, hakuyilezha makasinji nimajatilu inji."
"43024041 Iku achiji kanja akuhweleli namuzang'alu wawu nikuzhinoka, yena hakuyila ninji, Kunu mukweti yakujya?"
"43024042 Hiyakumwinka chibalu chanshi chakuteleka jehi, nimutu wawuchi."
"43024043 Yena hakutambula, hakujya, iku aji nakumutala."
"43024044 Hakuyila ninji, jiwu mazu nahosheli hinajing'i nanenu, akwila nami, yuma yasonekeluwu munyikanja yazhila yezhima, yamunshimbi yaMosi, nimuji atuprofwetu, nimumasamu yantenenuwu, ching'a yakalumbuluka hohu."
43024045 Hakuzhikula kashinshi kawu kulonja eluki mwalumbulukila nyikanja yazhila.
"43024046 Hakuyila ninji, Anasoneki nawu Kristu ching'a akakaba, akasang'uka muji afu ifuku jamuchisatu;"
"43024047 akashimwang'ena mwizhina jinji nsang'u yakubalumuka mumuchima, nikuyanakena nshiji, mwahita nyunza yezhima, kutachikila kuYerusalema."
"43024048 Ninji, Enu yenu ayinsahu yayumiyi."
"43024049 Tiyenu, nukutemesha hajenu Kukana kwakaniniyi Tata yami; ilang'a ching'ililenu mung'anja, kushika nihakayivwikawu ng'ovu yakufuma kwiwulu."
"43024050 Hakuyilombola nichashikiluwu kwakwihi naBetani. Hakwolola makasinji kwiwulu, hakuyikiswila nkisu."
"43024051 Iku wuji nakuyikiswila nkisu hakwambuka nawu, amutwala nimwiwulu."
"43024052 Wena hiyakujifukula kuji yena, hiyakufunta kuYerusalema namuzang'alu waweni."
43024053 Hiyakwikalang'a muTembeli hefuku hefuku nakumukiswila Nzambi nkisu
"44001001 Hatachi hajing'a izu, izu jajing'a naNzambi. Izu jajing'i Nzambi."
44001002 Jiyi wajing'a naNzambi hamu kufumisha kutachi.
"44001003 Yuma yezhima ayileng'eli kuji yena, Hikwekala chuma chaleng'awu chakubula yena kuchileng'aku."
"44001004 Muji yena mwajing'i wumi, wumi owu wajing'i chezhezhi chawantu."
"44001005 Chezhezhi ochu chatong'ekang'a mumwijima, mwijima hiwatwesheli kuzhima chezhezhiku."
"44001006 Kwenzhili iyala wumu atemesheluwu kuji Nzambi, izhina jinji Yowanu."
"44001007 Yeniwu wenzhili ekala chinsahu chchezhezhi ochu, kulonda ezhima akakuhweleli chakushimunayi yena Yowanu."
"44001008 Yena hajing'i jiyi chezhezhiku, wenzhili kulonda akekali chinsahu chachezhezhi ochu."
"44001009 Chalala chezhezhi, chenzang'a mumpata yamunu mwishina."
"44001010 Yena wajing'a munu mwishina, mpata yamunu mwishina, chatong'ekelang'a antu ezhima."
"44001011 Wenzhili mwiinji yomweni, antu inji yomweni hiyamutambwiliku."
"44001012 Ilang'a ezhima amutambwili, wayinkeli wanta wakwikala anyana kaNzambi, wowenawa akukuhwelela izhina jinji."
"44001013 Wena hiyavwalikilili mumashiku, hela mwatong'welang'awu hela mwavwalikang'awu antuku, avwalikilili kuji Nzambi."
"44001014 Ilang'a izu hijikwikala muntu, washakamini mukachi ketu, hitukubanjila lubanji lwakulema kwinji, lubanji lwakulema kwa mwana katata wumu hohu, wenzala luwi niwalala."
"44001015 Yowanu hakwikala chinsahu chakumushimuna, hakubijika ninji, yeniwu jiyi nateneni, mulong'a yena wajing'i kwoku ami kanja wezhima wetu tunatambuluku, niluwi lwakulunjika haluwi."
"44001016 Kukwinzala kwinji wezhima wetu tunakutambuluku, niluwi lwakulunjika haluwi."
"44001017 Mulong'a nshimbi yenzhilili muji Mosi, hakwila luwi niwalala wenzhilili muji Yesu Kilisitu."
"44001018 Hikwekala muntu wamonahu jehi nzambiku; Owu mwana wumu hohu wekala muntuulu yatata, jiyi namulumbululi chachiwahi."
"44001019 Jiwu wunsahu washimwini Yowanu hatemeshawu a Yudeya aTupilisitu nawaLevi afumi kuYelusalema ayi kuji yena, amwihuli nawu, ""Yeyinyi?"""
"44001020 Hakuyileng'a hakulumbuluka-hakukana chikupu ninji, Ami hiniKilisituku."
"44001021 Wena hiyakumwihula nawu, inji jinu yeyinyi? Yeyi Elizha tahinji? Yena ninji, nehi. Nawu, wuyenowu kapolofwetu tahinji? yena hakwakula ninji, ""Nehi."""
"44001022 Jichi hayakumwihula nawu , ""yeyinyi mulong'a tunakeng'i kutwala mazu kuji antu atutemesha? Eyi aweni wajitenang'a neyiji?"
"44001023 Wahosheli ninji, ""Yami mbila nabijikang'a muchikalampata nami: ololenu nzhila yaMWANTA, 'mwomwahosheliyi kapolofwetu Isaya."""
"44001024 Haji owu atemesheliwu hajing'a Afwalisewu,"
"44001025 Hiyakumwihula nawu, ""Neyi eyi hiwu Kilisitu hela Elizha yenowu Kapolofwetu ochu wazhimikilang'aji?"
"44001026 Yowanu hakuyakula ninji, ""Ami nazhimikang'a mumenzhi mukachi kenu munemani muntu mwabula kwiluka."
"44001027 Yena wabajika , ami hinatela kumusubula nkwabilu zhinjiku."
"44001028 Yumiyi ayilili muBeani hambaji yamusela ya Yodana, kwazhimikilang'ayi Yowanu."
"44001029 Chikunachi Yowanu hakumona Yesu wuji nakwinza kuji yena ninji, ""Talenu, mwana kamukoku waNzambi mukwakufumisha nshiji yawakwampata yamunu mwishina."
"44001030 Jiyi iwu nateneni nami, 'kukunlonjela iyala wabajikami, mulonga yena wajing'a kwoku henohu ami kanja nivwaliki."
"44001031 Hela ami hinamwilukiliku, chinenzhili nakunzhimika mumenzhi, nalonjeli nami nakamwekeni kuji aIsarela."""
"44001032 Yowanu hakushimuna wunsahu ninji, ""Namweni Sipilitu nakusuka mwiwulu, neyi Katela, hakushakama haji yena."
"44001033 Hela ami hinamwilukiliku, ilang'a owu wantemesheli nakumuzhimika mumenzhi, jiyi wanlezheli ninji, muntu iwakamona Sipilitu ' hakusuluka nkushakama haji yena, jiyi mukwakuzhimika muji Sipilitu wazhila!"
"44001034 Ami nachimoni namensu hikukwikala chinsahu nami jiyi mwana kaNzambi."""
"44001035 Chikunachi nawa cheng'i, Yowanu hakwimana nawaTumbanzhi ywinji ayejihamu, Hakushinshika Yesu chakwinzayi ninji, Talenu mwana Kamukoku waNzambi !"""
"44001036 Awa atumbanzhi twinji ayeji hiyakumutiya chakuhoshayi, niwena hiyakumulonjela Yesu."
"44001037 Awa atumbanzhi twinji ayeji hiyakumutiya chakuhoshayi, niwena hiyakumulonjela Yesu."
"44001038 Yesu hakushetumuka hakuyimona chajing'i nakumulonjelawu, hakuyila ninji, Muji nakukeng'aji? Wena hiyakumwakula nawu, Eyi labi; chaya mukwila nawu Ntang'ishi; washakama kujihi?"
"44001039 Yena hakuyila ninji, Inzenu mutali. jichi ayili amweni kwashakaminang'ayi; ifuku oju hiyakushakama ninji; kwela jehi melela."
"44001040 Wenawa ayeji atiyili chahosheliyi Yowanu amulonjeli Yesu, wumu wajing'i Anjeli, manakwaShimona Petulu."
"44001041 jiyi wasambilili kuwana manakwinji yomweni, Shimona, hakumulezha ninji, Tunawani jehi Mesiya; chaya mukwila nawu, Klistu."
"44001042 Yena hakumuleta kuji Yesu. Yesu hakumutala swi-i, ninji, Eyi wuShimona, mwana kaYowanu, akakutumba nawu, Kefwasi; chaya mukwila nawu, Petulu (ilola)."
"44001043 Chikunachi cheng'i, hakwila ninji, Tukuya mung'aliliya. Awana niFwilipu. Yesu hakumwila ninji, Nlonji."
"44001044 Fwilipu wajing'i muntu wakuBeteseja, mukala waAnjeli naPetulu."
"44001045 Fwilipu hakuwana Nataneli hakumwila ninji, Tunawani muntu atenenuwu kuji Mosi munshimbi, nikuji atuplofwetu, jiyi Yesu wakuNazaleta, mwana kaYosefu."
"44001046 Nataneli hakumwila ninji, Chuma chachiwahi chitweshi kufuma muNazaleta? Fwilipu hakumwila ninji, Inzaku wutali."
"44001047 Yesu hakumona Nataneli wuji nakwinza kuji yena, hakumutena ninji, Talenu kaIsalela kakeni wakaji makasu."
"44001048 Nataneli hakumwila ninji, Wunang'iluki ng'ahi? Yesu hakumwakula ninji, Chiwajing'i mwishina jachikuyu, Fwilipu kanja akutambiki, nakumona."
"44001049 Nataneli hakumwakula ninji, Eyi labi, yeyi Mwana kaNzambi, yeyi Mwanta waIsalela."
"44001050 Yesu hakumwakula ninji, Wunakuhweleli nanochu chinakwili nami nakumona mwishina jachikuyu, tahinji? Wamba kamona yacheng'i yakubajika yeniyi."
"44001051 Hakumwila ninji, Chalala chalala, nukuyilezha nami, mwamba kamona iwulu hijikwenzuluka, niang'elu aNzambi hiyakukanjama nakusuluka haji Mwana kaMuntu."
"44002001 Hefuku jamuchisatu, hikukwikala chawiza mu Cana kwilung'a ja Ng'alaliya, nimama ya Yesu wajing'a kwenoku."
44002002 Yesu natumbanzhi twinji ayitambikili kuchawiza.
"44002003 Chelili vinyu yinamani, mama ya Yesu hakuhosha ninji, ""hayakweti vinyuku."""
"44002004 Yena hakumwila ninji, ""eyi mumbanda, hinsang'u yetuku. Mpinji yami kanja yishiki."
"44002005 Mama  yinji hakuyila ang'amba ninji, mwonsu mwakuyilezhayi, ilenu."
"44002006 Henohu hajing'i nsaba zhamololwa zhitanu nayimu zhakutenteka jehi, zhajing'i zhakujizhilika nachu aYudeya; munsaba mwayang'a zhilita 80 hela 120."
"44002007 Yesu hakuyila ninji, inzeshenu nsaba namenzhi. Hiyakuzhinzesha to-o nikunyivumbu."
"44002008 Hakuyila ninji, Hung'ununenu jinu mumutwalili yamweni mawizha. Hiykutwla."
"44002009 Yamweni mwizha chanatompiyi menzhi, anabalumuki jehi vinyu, helukili kuyinafumuku ang'amba atehwini menzhi diwu elukili. Owu yamweni mwawizha hakutambula kalemba"
"44002010 hakumwila ninji, Antu ezhima asambilang'a kwidisha vinyu yayiwahi eyi antu ananwi jehi yayivulu aletng'a yatama. Ilang'a eyi wunasweki vinyu yayiwahi nihanu."
"44002012 Chneliyi yumiyi, yena namama yinji, nianakwinji, niatumbanzhi ywinji hamu ayili kuKaperinamu ashakamnikwenoku mafuku antesha hohu."
"44002014 Chipanakenu chawaYudeya hichikushika kwakwihi, Yesu hakukanjuka kuYerusalema. Hakuwana"
"44002015 Hakushinta chikoti chamfung'a, hakuyihang'a wezhima wawu muTembeli, hamu nanyikoku niang'ombi; hakumwang'a mali awakwakuhimpa, hakuhinuna nizhimesa zhawu."
"44002016 Hakuyila ajing'i nakulanjisha tupompa ninji, Yumiyi yifumishenu munu; bayi mubalumuna itala jaTata yami jiikali itala jakulanjulwilaku."
"44002017 Atumbanzhi twinji hiyakwanuka chasonekeluwu nawu, Iyena jetala jeyi jikung'ujya kumuchima."
"44002018 jichi aYujeya hiyakumwakula nawu, Tulezhi chinzhikizhilu chakwiluka nachu hanafumi ng'ovu zheyi zhakwila yumiyi."
"44002019 Yesu hakwakula ninji, Sanjenu Tembeli iyi, mafuku asatu nakayitung'ulula cheng'i."
"44002020 jichi aYujeya nawu, Tembeli iyi yakutung'a nyaka makumi awana nanyaka yitanu nawumu (46), eyi wuyitung'ululi mafuku asatu?"
44002021 Ilang'a yena wajing'i nakutena Tembeli yamuzhimba winji.
"44002022 jichi chamusang'wiluwu muji afu, atumbanzhi twinji hiyakwanuka mwahosheliyi, hiyakukuhwelela nyikanja yazhila, nimwahosheliyi Yesu."
"44002023 Hajing'iyi muYelusalema kuchawizha chaChipanjakenu, antu amavulu hiyakukuhwelela mwizhina jinji chamwenuwu yinzhikizhilu yeliliyi."
"44002024 Ilang'a Yesu hayikuhweleleluku, mulong'a yena wajing'i weluka chekalawu antu ezhima."
"44002025 Mulong'a yena hakeng'eli wákumulezha chekalawu antuku, yomweninji jiyi welukili yekala muji antu."
"44003001 Kwajing'i iyala wumu, kaFwalisewu, nyuuli yawaYujeya, izhina jinji Nikojemu."
"44003002 Yeniwu wayili kuji Yesu nawufuku, hakumwila ninji, Eyi labi, etu tuneluki netu eyi wuntang'ishi wafuma kuji Nzambi; mulong'a yinzhikizhilu iyi yiwelang'eyi kwosi muntu niwumu wukutwesha kuyila, ching'a Nzambi ekala ninji."
"44003003 Yesu hakumwakula ninji, Chalala chalala, nukukulezha nami, muntu kutwesha kumona wanta waNzambi ching'a avwalika chachiha."
"44003004 Nikojemu hakumwila ninji, Muntu wakula jehi wukutwesha kuvwalika ng'ahi? Wukutwesha kwing'ila mwivumu jamama yinji kamuchiyeji avwaliki cheng'i, tahinji?"
"44003005 Yesu hakwakula ninji, Chalala chalala, nukukulezha nami, muntu kutwesha kwing'ila muwanta waNzambi, ching'a avwalika nikumenzhi nikuji Spilitu."
44003006 Chávwalikang'a kumuzhimba himuzhimba; chávwalikang'a kuji Spilitu hispilitu.
44003007 Bayi wuhayama chinakwili nami ching'a muvwalika chachihaku.
"44003008 Mpepela yakunkang'a kwokuyinakeng'i kuya kwoku, eyi watiyang'a chiyikuvuma, ilang'a kwiluka kuyikufuma, hela kuyikuya nehi, jichi chajuwu ezhima akuvwalika kuji Spilitu."
"44003009 Nikojemu hakumwihula ninji, Yumiyi yikutwesheka ng'ahi?"
"44003010 Yesu hakumwakula ninji, Eyi yeyi ntang'ishi yawaIsalela, wubuli kushinshika mwalumbulukila yumiyi?"
"44003011 Chalala chalala, nukukulezha nami, twahoshang'a yitweluka, twashimunang'a wunsahu wayuma yakumona namesu, enu kukuhwelela mutwashimunang'a nehi."
"44003012 Chinayilezhi yuma yahamaseki enu kukuhwelela nehi, inji chinukuyilezha yuma yamwiwulu mukukuhwelela ng'ahi?"
"44003013 Hikuji muntu wakanjamahu jehi mwiwuluku, ching'a yowu wasulukili mwiwulu, jiyi Mwana kaMuntu wekala mwiwulu."
"44003014 Chanyamwiniyi Mosi kapela hewulu muchinkalampata, jichi chakanyamunawu nawa niMwana kaMuntu hewulu;"
44003015 kulonja muntu wukukuhwelela aheti muji yena wumi wahayanyaka.
"44003016 Chaswezheliyi Nzambi kukeng'a mpata yamunu mwishina, wenkeli Mwaninji wumu hohu, kulonja muntu wukumukuhwelela aheti wumi wahayanyaka, akabuli kunong'a."
"44003017 Chatemesheliyi Nzambi Mwaninji mumpata yamunu mwishina, halonjeli kusompesha antu ampata yamunu mwishinaku, walonjeli ninji antu amunu mwishina ahanjili muji yena."
"44003018 Muntu wukumukuhwelela hakufwa namulong'aku; muntu wukubula kumukuhwelela nafwi nachu, mulong'a naleki kukuhwelela izhina jaMwana kaNzambi wumu hohu."
"44003019 Kufwa namulong'a kunafumi hakwila chezhezhi chenzhili jehi mumpata yamunu mwishina, ilang'a antu hiyakeng'eli chezhezhuku, akeng'eli mwijima mulong'a nyijimu yawu yatama."
"44003020 Mulong'a antu ezhima akong'ang'a yatama ahelang'a chezhezhi, hiyenzang'a kuchezhezhuku kulonja nyijimu yawu abuli kuyikonkolola."
44003021 Ilang'a muntu wakong'ang'a yalala wenzang'a kuchezhezhi kulonja nyijimu yinji akayimwekeshi nawu anayikong'i muji Nzambi.
44003022 Kulonjela hayumiyi Yesu niatumbanzhi twinji hiyakuya mwilung'a jaYujeya; hakulaba nawu kwenoku nakuzhimika.
"44003023 Yowanu niyena wajing'i nakuzhimika kuEnoni kwakwihi naSalimi, mulong'a kwajing'i menzhi amavulu. Antu hiyakwinza akayizhimiki."
44003024 Henohu Yowanu wuchiji kanja amushi mukaleya.
44003025 jichi hasang'umukili ntaji haji atumbanzhi twaYowanu nakaYujeya wumu hansang'u yakujitookesha.
"44003026 Wena hiyakwinza kuji Yowanu nakumwila nawu, Eyi labi, ona wajing'i naneyi hambaji yamusela yaYojana, iwashimwineyi wunsahu, tiya jinu, niyena hakuzhimika, antu ezhima hiyakuya kuji yena."
"44003027 Yowanu hakwakula ninji, Muntu kutwesha kutambula chuma, ching'a anamwinkichu kwiwulu."
"44003028 Enu aweni mukunshimwina wunsahu chinahoshelang'a nami, ami hiniKlistuku, nami anantemeshang'ahu jehi kumbiji."
"44003029 Muntu wukweti mumbanja jiyi kalemba; ilang'a ibwambu jakalemba, chakwimanayi nakumutiya, wazang'alalang'a nankashi chakutiyayi izu jakalemba. jichi iwu muzang'alu wami wunawanini jehi."
"44003030 Ching'a yena atohi, ami nikehi."
"44003031 Wáfuma mwiwulu wabajika ezhima; wáhamaseki hiwahamaseki kwinji, watenang'a yahamaseki. Wáfuma mwiwulu wabajika ezhima."
44003032 Washimunang'a mwanamoniyi nimwanatiyiyi; ilang'a kwosi muntu wakuhwelelang'a mwashimunang'ayuku.
"44003033 Muntu nakuhweleli mwakushimunayi, nashuku mufunja wakwila ninji, Nzambi walala."
"44003034 Mulong'a iwu atemesheluwu kuji Nzambi wahoshang'a mazu aNzambi, mulong'a Nzambi henkang'a Spilitu nakwesekelaku."
"44003035 Tata wakeng'a Mwana, nenki yuma yezhima muchikasa chinji."
"44003036 Muntu wukukuhwelela Mwana wukweti wumi wahayanyaka; hakwila muntu wabulang'a kwovwahila Mwana hakamona wumuku, kuzuwa kwaNzambi kwashakama haji yena."
44004001 jichi Mwanta chelukiliyi ninji aFwalisewu anatiyi jehi nawu Yesu hakutambika nakuzhimika atumbanzhi amavulu akubajika aYowanu;
"44004002 ilang'a yomweni Yesu hijiyi wazhimikiluku, atumbanzhi twinji jiwu azhimikilang'a;"
"44004003 yena hakufuma muYujeya, ayi cheng'i mung'aliliya."
44004004 Ching'a yohita muSamaliya.
"44004005 Hakuya kumukala wamuSamaliya izhina jawu Sika, kwakwihi nakampata kenkeliyi Yakoba mwaninji Yosefu."
"44004006 Ishima jaYakoba jajing'i kwenoku. jichi Yesu, nazeyi jehi nanzhila yanenjiyi, hakushakama chochina kwishima. Kuneli jehi neyi mpinzhi yamuchitanu nayimu (12:00 hls)."
"44004007 Mumbanja wamuSamaliya hakwinza nakutaha menzhi. Yesu hakumwila ninji, Anyinkuhu menzhi ninwi."
44004008 Mulong'a atumbanzhi twinji aya jehi kumukala nakulanja yakujya.
"44004009 jichi owu kaSamaliya wamumbanja hakumwila ninji, Eyi wukaYujeya, ami nimumbanja nikaSamaliya nawa, inji ami wunanlombeliji menzhi? Mulong'a aYujeya hiyakunjang'anang'a nawaSamaliyaku."
"44004010 Yesu hakumwakula ninji, Neyi weluka chamukunkulu chaNzambi, ninowu nakwili ninji nyinkuhu menzhi ninwi, mutenowu yeyi waji kumulomba yena, waji kukwinka menzhi amomi."
"44004011 Mumbanja hakumwila ninji, Mwanta, eyi hiwukweti chakutaha nachuku, niishima jakunama; inji owu menzhi amomi wunayiwani kujihi?"
"44004012 Yeyi wabajika tata yetu Yakoba, watwinkeli iji ishima, wanwinumu niyomweni, nianyaninji, niyimuna yinji, tahinji?"
"44004013 Yesu hakumwakula ninji, Antu ezhima akunwa menzhi awa akutiya cheng'i mpwila;"
"44004014 ilang'a muntu wukunwa menzhi nukumwinkami, hakatiya cheng'i mpwilaku, ilang'a menzhi nukumwinkami akwikala muji yena kaseloki kamenzhi kakusefukila kuwumi wahayanyaka."
"44004015 Mumbanja hakumwila ninji, Mwanta, nyinki menzhi owu, kulonja nibuli kutiya mpwila, nakabuli kwinzang'a kwezhima kunu nakutaha."
"44004016 Yesu hakumwila ninji, Yaku katambiki mfumweyi, winzi cheng'i kunu."
"44004017 Mumbanja hakumwakula ninji, Hinikweti mfumwamuku. Yesu hakumwila ninji, Chiwuneli neyi hinikweti mfumwamuku, wunahoshi chalala."
"44004018 Mulong'a wajing'i nawamfumu zheyi atanu, niniwu wuji ninji katataka himfumweyuku, ochu chiwunahoshi chalala."
"44004019 Mumbanja hakumwila ninji, Mwanta, nakushinshiki jehi, komana wuji kaplofwetu."
44004020 Ankakulula zhetu ajifukwililang'a kuji Nzambi kumpiji iyi; hakwila enu aYujeya nenu muYelusalema jimu mwawahila kujifukwila kuji Nzambi.
"44004021 Yesu hakumwila ninji, Eyi mumbanja, nkuhweleli chinukukulezha, nami kukwinza mpinzhi yakabula kujifukwilawu antu kuji Tata kumpiji iyi, hela muYelusalema."
44004022 Chuma chimwajifukulang'a himwachilukaku; etu tweluka chitwajifukulang'a; mulong'a wamwinu wafuma kuji aYujeya.
"44004023 Ilang'a mpinzhi yikwinza, eng'a yashika jehi, yakwila akwakujifukula alala akajifukula kuji Tata muSpilitu nimuwalala; mulong'a antu ajochu jiwu aji nakukeng'akeng'ayi Tata kujifukula kuji yena."
44004024 Nzambi hiSpilitu; ákujifukula kuji yena ching'a ajifukulang'a muSpilitu nimuwalala.
"44004025 Mumbanja hakumwila ninji, Neluki nami Mesiya, jiyi atenawu nawu Klistu, wakenza; chakenzayi wakatulezha yuma yezhima."
"44004026 Yesu hakumwila ninji, jiyi ami niji nakuhosha naneyi."
"44004027 Henohu atumbanzhi twinji ashika nikushika; hiyakuhayama chaji nakuhoshayi namumbanja; hela chochu, kwosi wamwihwili ninji, Wunakeng'iji? Inji kwizhi ninji, Wuji nakuhoshelaji nayena?"
"44004028 Mumbanja ashiya ninsaba yinji, hakuya kumukala, hakuyila amayala,"
"44004029 ninji, Inzenu mutali iyala nanlezhi yuma yinakong'eli yezhima; yeniwu hijiyi Klistuku, tahinji?"
"44004030 Wena hiyakufuma mumukala,"
"44004031 Mwezhimomu atumbanzhi twinji aji nakumulembelela nawu, Eyi labi, jyang'a."
"44004032 Yena hakuyila ninji, Nikweti yakujya yimwabula kwilukenu."
"44004033 jichi atumbanzhi hiyakujihuzhola nawu, Haji muntu namuleteli yakujya, tahinji?"
"44004034 Yesu hakuyila ninji, Kujya kwami yowu kwila muchima wayena wantemesheli, nakamanishi mujimu winji."
"44004035 Enu mwelang'a nenu, kunashali tukwezhi tuwana hikwakenza chilaaka chakumuna. Talenu, nukuyilezha nami, fumbulenu mesu mutali mumaha, chimwatookashana jehi to-o, ashika jehi hakumuna."
"44004036 Wámunang'a watambulang'a wulooku, wapompeshelang'a mbutu yakutwala kuwumi wahayanyaka; kulonja niwákuwang'a niwámunang'a akazang'aleli hamu."
"44004037 jimu munalumbulukili chishimu chelang'awu nawu, Wumu wakuwang'a, wacheng'i wamunang'a."
"44004038 Ami nayitemesheli nakumuna kumwabulili kukalakala; kwakalakeli acheng'i, enu munajiili kunyijimu yawu."
"44004039 ASamaliya amavulu amumukalowu amukuhweleleli nezu janowu mumbanja washimwini ninji, Nanlezhi yuma yinakong'eli yezhima."
"44004040 jichi chenzhiluwu aSamaliya kuji Yesu, hiyakumulembelela nawu akamuku mafuku. Hakuzhing'ilaku mafuku ayeji."
44004041 Amakwawu amavulu hiyakukuhwelela namazu ahosheliyi yomweninji.
"44004042 Hiyakumwila owu mumbanja nawu, Ichi tunakuhweleli, hichinafumi hakutulezha kujeyuku, tunamutiyi etu aweni; tuneluki netu chalala jiyi Chamwinu champata yamunu mwishina."
"44004043 Wenowu mafuku ayeji chanahituwu, hakufuma kwenoku hakuya mung'aliliya."
"44004044 Mulong'a yomweni Yesu washimuna jehi ninji, Kaplofwetu hiyamulemeshang'a mwilung'a jinji yomwenuku."
"44004045 jichi chayiliyi mung'aliliya, ang'aliliya hiyakumutambula chachiwahi, amona jehi yuma yezhima yeliliyi kuYelusalema kuchawizha; mulong'a niwena nawa ayili kuchawizha."
"44004046 jichi hakufunta cheng'i kuKana wamung'aliliya, oku kwabalumwiniyi menzhi ekali vinyu. KuKapelinamu kwajing'i nhembi yamwanta, wajing'i namwaninji weyala wakata."
"44004047 Chatiyiliyi nawu, Yesu wafuma jehi muYujeya, nenzi mung'aliliya hakuya kuji yena, hakumulembelela ninji akunkumuki akamuuki mwaninji, mulong'a hakukeng'a kufwa."
"44004048 jichi Yesu hakumwila ninji, Ching'a mumona yinzhikizhilu niyihayamisha, neyi nehi himukukuhwelelaku."
"44004049 Nhembi hakumwila ninji, Mwanta kunkumukaku hohanu hachijiyi mwanami kanja afwi."
"44004050 Yesu hakumwila ninji, jiyilang'a kweyi, mwaneyi nahanji jehi. Owu iyala hakukuhwelela izu jahosheliyi Yesu, hakujiyila kwinji."
"44004051 Chajing'i nakukunkumukayi, anjung'u zhinji hiyakumukinkilila nawu, Mwaneyi wahanja jehi."
"44004052 Hakuyihula mpinzhi yatachikayi kukola. Hiyakumulezha nawu, Haloshi mpinzhi yamuchitanu nachiyeji (13:00 hls) jihu hamufuma chishika."
"44004053 jichi tata yinji hakwiluka ninji komana yoyu mpinzhi yamulezhayi Yesu ninji, Mwaneyi nahanji jehi. Yomweni hakukuhwelela niakwetala jinji ezhima."
"44004054 jichi chinzhikizhilu chamuchiyeji cheliliyi Yesu hafuminiyi muYujeya, hayiliyi mung'aliliya."
"44005001 Kulonjela hayumiyi, kwajing'i chawizha chawaYujeya; Yesu hakukanjuka kuYelusalema."
"44005002 MuYelusalema, kuChisu chaNyikoku, kwekala izhiya izhina jaju mwijimi jaHebelu nawu Beteseja, jikweti makeki atanu."
"44005003 Mwenomu mwakaminang'a izaza jawantu akata, niamputamesu, niayifwayi, niakwakalepa. [hiyakuching'ililang'a hakuvunjulawu menzhi;"
"44005004 mulong'a kang'elu wasulukilang'a nakuvunjula menzhi; hakuvunjulawu menzhi, muntu wukusambilang'ahu jehi kujatamu hakukola kumusong'u winji ngu-u.]"
44005005 Kwenoku kwajing'i iyala wumu wakata jehi nyaka makumi asatu nanyaka yitanu nayisatu (38).
"44005006 Yesu chamumweniyi nakami, welukili ninji wakata jehi hanalehi, hakumwihula ninji, Wukukeng'a wukoli tahinji?"
"44005007 Owu iyala wakata hakumwakula ninji, Mwanta, hinikweti muntu wakung'ing'izha mwizhiya hakuvunjuka menzhuku; hinelang'ami nami niyumu, muntu wacheng'i hakunyakala kwing'ilamu."
"44005008 Yesu hakumwila ninji, Hinjukaku, senjaku chikang'a cheyi, wenji."
"44005009 Hohenohu iyala akola nikukola, hakusenja chikang'a chinji, hakwenja nikwenja."
"44005010 jena ifuku oju jajing'i jaSabata. jichi aYujeya hiyakumwila muntu anakoleshuwu jehi, nawu, Lelu hiSabata, kusenja chikang'a cheyi chinzhila."
"44005011 Ilang'a yena hakuyakula ninji, Muntu nankoleshi jiyi nang'ili ninji, Senjaku chikang'a cheyi, wenji."
"44005012 Wena hiyakumwihula nawu, Iyala wakwila ninji, Senjaku chikang'a cheyi, wenji; hinyi?"
44005013 Ilang'a owu muntu kwiluka wámukolesha nehi; Yesu nawomboloki jehi nezaza jawantu jajing'uku.
"44005014 Chihanalehi chanti Yesu hakumuwana muTembeli, hakumwila ninji, Tala, eyi anakukoleshi jehi, bayi wakaputola cheng'uku, chuma chabajika kutama chakamba kakuwana."
"44005015 Owu iyala hakujiyila kwinji, hakulezha aYujeya ninji, Yesu jiyi wankolesha."
44005016 Cheliliyi Yesu yumiyi haSabata jichi chamukabishililuwu kuji aYujeya.
"44005017 Ilang'a Yesu hakuyakula ninji, Tata yami wuchiji kukalakala nihanu, ninami nawa niji nakukalakala."
"44005018 Henohu jihu hafumini aYujeya kukeng'a nankashi kumuzhaha nawu, Hanakumini jakuzhilola kwaSabataku, ilang'a nateni niNzambi ninji, Tata yamami; hakujibwambula naNzambi."
"44005019 jichi Yesu hakuyakula ninji, Chalala chalala, nukuyilezha nami, Mwana hatweshang'a kwila chuma chakankawinjuku, ching'a amona chaji nakwilayi Tata. Yuma yelang'a Tata yezhima, jiyi yelang'a niMwana nawa."
"44005020 Mulong'a Tata wakeng'a Mwana, wamulezhang'a yuma yezhima yelang'ayi yomweni; wakamulezha ninyijimu yakubajika yeniyi, kulonja enu mwakahayami."
"44005021 Mulong'a chasang'ulang'ayi Tata afu nakuyihanjisha, jichi nawa chahanjishang'ayi Mwana antu anafuukuliyi."
"44005022 Tata hasompeshang'a muntuku, nakunzhiki kusompesha kwezhima kuji Mwana;"
44005023 kulonja antu ezhima alemeshi Mwana mwomwalemeshelang'awu Tata. Muntu wabulang'a kulemesha Mwana wabulang'a kulemesha Tata yinji wamutemesheli.
"44005024 Chalala chalala, nukuyilezha nami, muntu wukutiya izu jami, hakukuhwelela yena wantemesheli, wukweti wumi wahayanyaka; hakamona kumusompeshaku, nafumi jehi mukufwa, neng'ili jehi muwumi."
"44005025 Chalala chalala, nukuyilezha nami, mpinzhi yikwinza, yashika jehi, mwakutiyilawu afu izu jaMwana kaNzambi, ákutiya akuhanja."
"44005026 Mulong'a chahetayi Tata wumi muji yomweni, jichi chanamwinkiyi niMwana kuheta wumi muji yomweni."
44005027 Namwinki niwanta wakusompesha nanochu chajiyi Mwana kaMuntu.
44005028 Bayi muhayama chumichuku; mpinzhi yakenza henohu antu ezhima aji mumazhamu akatiya izu jinji;
"44005029 akejikamu; élili chachiwahi akasang'ukila wumi, ákong'eli chatama akasang'ukila kuyisompesha."
"44005030 Ami hinukutwesha kwila chuma chakankawami hela chimuku. Múnatiyang'a jimu nasompeshelang'a, nikusompesha kwami kwalong'a; mulong'a hinalonjang'a muchima wamami awenuku, ching'a muchima waTata wantemesheli."
"44005031 Ami neyi nukujishimwina wunsahu wamami aweni, wunsahu wami hiwukwikala walalaku."
44005032 Wunsahu wami awushimunang'a kuji wacheng'i; ami neluki mwakunshimunayi mwalala.
"44005033 Mwatemesheli antu kuji Yowanu, yena washimwini mwalala hohu."
44005034 Ilang'a wunsahu wunetezhang'ami hiwakuji antuku; chinahoshang'a mazu awa nalonji mwamwinewi.
"44005035 Yena Yowanu wajing'i inong'u, jela nikubutuka nikutong'eka; enu mwetezheli kuzang'alala chilaaka chimu muchezhezhi chinji."
"44005036 Ilang'a wunsahu wunikwetami wabajika waYowanu, nyijimu yanyinkeliyi Tata kumanisha, yena nyijimu iyi yinelang'a, jiyi yanshimunang'a wunsahu, nawu antemesheli kuji Tata."
"44005037 NiTata wantemesheli jiyi nekali chinsahu chami, jiyi nanshimuni jehi; enu kanja mutiyang'ahu jehi izu jinji, hela kumumona chekalayi."
"44005038 Izu jaNzambi hijashakamang'a mujenuku, mulong'a ona atemesheliyi himwamukuhwelelang'aku."
"44005039 Enu mwatalatalang'a munyikanja yazhila, mulong'a mwatong'ozhokang'a nenu jimu mumukumwena wumi wahayanyaka; yeniyi jiyi yanshimunang'ami."
44005040 Ilang'a enu kwenu kwonti kwenu kwinza kujami kulonja mumoni wumi.
44005041 Ami hinetezhang'a kunlemesha kuji antuku.
"44005042 Ilang'a ami nayiluki, nami mujenu himwekala kukeng'a kwaNzambuku."
"44005043 Ami nenzi mwizhina jaTata yami, himunantambuluku; neyi wacheng'i wukwinza mwizhina jinji yomweni, mukumutambula."
"44005044 Enu mwetezhang'a kuyilemesha kuji akwenu, ilang'a kuyilemesha kuji Nzambi wumu hohu himwachikeng'ang'aku, mukutwesha kukuhwelela ng'ahi?"
"44005045 Bayi mutong'ozhoka nenu ami yami nukuyiholokela kuji Tataku; kuji wumu wayiholokelang'a, jiyi Mosi, imwetiyang'a."
"44005046 Mulong'a neyi enu mwamukuhweleleli Mosi mutenowu mwaji kunkuhwelela ninami nawa, mulong'a yena wasonekeli nakuntenami."
"44005047 Ilang'a neyi mukubula kukuhwelela nyikanja yazhila yasonekeliyi yena, inji mazu inahoshang'ami mukuyikuhwelela ng'ahi?"
"44006001 Hanyuma yayumiyi, Yesu hakuya kwishinaji jikwawu jezhiya Jang'alaliya, jatenang'awu ching'i nawu Tibelasi."
44006002 Izaza jeneni hijikumulonjela mulong'a amweni yanjikizhilu yeliliyi haji owu ajing'a akata.
"44006003 Yesu hakukanjuka hampinji, hakushakama kwenoku nawatumbanzhi twinji."
"44006004 (Hohenohu chipanjakenu, chawiza chawa Yudeya, chashika jehi kwakwihi."
"44006005 Jichu Yesu hakufumbula mensu hakumona izaza jeneni jinakwinza kuji yena, hakumwila Fwilipu ninji, ""tukulanja kujihi mankenji kulonda antu awa ajyi?"""
"44006006 (Chenochu Yesu wachihosheli mulong'a kumweseka nachu Fwilipu, ilang'a yomweni neluki chakukeng'a kwilayi.)"
"44006007 Fwilipu hakumwakula ninji, ""makenji yakulanja namali nkulakazhi zhiyedi (200) kulonda ezhima atambuli kanti kanti hiyakuwaninaku."
"44006008 Kambanzhi kinji wumu, Andeli, manakwa Shimona Petulu, hakumwila Yesu ninji,"
"44006009 ""Kunu kuji kakansi keyala kaji namankenji atanu, ninshi zhiyeji, ilang'a yeniyi antu amavulu akutwesha kuyiwanina?"""
"44006010 Yesu hakwila ninji, ""yishakamishenu antu."" Hohenohu hajing'i matuhu amavulu. Amayala ashakamini, akushika kumakombakazhi atanu, (5,000) mukuchinda."
"44006011 Yesu hakutambula owu mankenji chanasakililiyi, hakwinka antu ashakamini ninshi nawa mwomumu mwonsu mwakang'eleluwu."
"44006012 Antu chanekutiwu, hakiyilezha atumbazhi twinji, ""Nonenu yibalu yinashali kulonda tubuli kuyikisang'ana."""
44006013 Ayinona nikuyinona hiyakwinzesha mahebi ikumi nayedi (12) nayibalu yamankenji atunu yashiliwu antu heliliwu anajyi jehi.
"44006014 Jichi antu chanamoniwu chinjikizhilu cheliliyi, hiyakwila nawu ""chalala yeniwu jiyi kapolofwetu wuyelang'awu nawu wakenza mumpata yamwinu mwishina."""
"44006015 Yesu chanamoniyi hiyakukeng'a kwinza nakumukwata nang'ovu amukanjikizhi kumwinka wanta, hakuhomboloka kumpinji yakankawinji."
"44006016 Chikwelili melela, atumbanzhi twinji hiyakukunkumukila kwizhiya."
"44006017 Eng'ilili muwatu, hiyakuzambuka hezhiya nawa ayi kuKapelinamu. Henohu kuneyili jehi Yesu niyena wuchiji kanda ezhi kuji wena."
"44006018 Nimpepela yeneni yatachika nikukunka, Izhiya hijikutachika kwila mankanda amaneni."
"44006019 cheliliwu wena anavung'i jehi neyi makumi ayeji natutanu hela makumi asatu, amweni Yesu nakwenda wuji kwakwihi nawatu, atiyili woma."
"44006020 Ilang'a hakuyila ninji, ""Yami! bayi mutiya womaku."""
"44006021 Henohu ajing'a nakukeng'esha kwikala ninji mukachi kawatu, hohenohu watu wushika nikuchikumu kwajing'a nakuyawu."
"44006022 Chikunachi, izaza jasheli kwishinaji jezhiya amona nawu kwajing'a watu wumu hohu, nawu Yesu yeng'ila nimuwatu owu hamu nawatumbanzhi twinjiku afumaku kankawawu."
"44006023 Ilang'a kwajing'a mawatu mawatu afumini kuTebelasi, hiyakushika kwakwihi nakwajililiwu mankenji helili mwanta nasakilili jehi"
"44006024 Jichi izaza chijabulili kumona Yesu, hela atumbanzha twinji, wena hiyakwing'ila muwatu iyakuya nakumukeng'akeng'a Yesu kukapelinamu."
"44006025 Chanamuwanuwu kwishinanji jezhiya hiyakumwila nawu, ''Eyi Rabi, wenza ifukwinyi kunu?''"
"44006026 Yesu  hakuyakula ninji, nukuyelezha      nami , ''chlala, chalala, chimunankeng'akeng'i hichinafumi hakumona yinzikizhiluku, chinafumi hakwikuta mankenji mwanji."
"44006027 Bayi mukalakelang'a yakuja yanong'ang'aku, ching'a yakuja yashikang'a nikuwumi wahayanyaka yakuyinkayi mwana kamuntu, jiyi anafunjuwu mufuda kuji TataNzambi.''"
"44006028 Hiyakumwihula nawu, ""ching'a twili ng'ahi kulonda tukalakalang'a mijimu yaNzambi?"""
"44006029 Yesu hakwakula ninji, ""mujimu wakumukalakela Nzambi yowu kukuhwelela yena atemesheliyi.''"
"44006030 Jichi wena hiyakumwihula nawu, ''wukwila chinzhikinzhilwiyi tuchimoni, tukukulweleli wukukong'aji?''"
"44006031 Atata zhitu ajiilang'a manina muchikalampata, neyi chasonekawun, 'wayekeli jinkendi jakufuma mwiwulu na kunji.''"
"44006032 Yesu akuyakula niji, ''chalala, chalala, mosi hijiyi wayinkeeli jinkendi jakufuma mwiwuku, ilang'a Tata yami jiyi wayinkang'a jinkendi jalala jakufuma mwiwulu."
44006033 Mulong'a jinkendi jaNzambi jinji Owu jasulukili mwiwulu nikwika akwampata yamunu mwishina wumi.''
"44006034 Hiyakumwila nawu, ''Mwata, atwiki jinkendi oju mafuku  ezhima.''"
"44006035 Yesu hakuyila ninji, ''Ami yami jinkendi jawumi; wunji wezhima wukwinza kujami hakutiya nzalaku,ni wukunkuhwelela hamba katiya cheng'i mpwilaku."
"44006036 Ilang'a nayilenzhi nami nikumona jehi, Enu kukuhwelela nehi."
"44006037 Ezhima akunyinkayi Tata jiwu akwiza kujimi, ami hinakamuumbaku."
"44006038 Ichi chinasuluki mwiwulu hinalonji kwila muchima wamami awenuku, nalonji kwila muchima wayena wantemesheli."
"44006039 Muchima wayena wantemesheli, nakeng'i yuma yezhima yananyinkiyi nibuli kuzhimbeshahu hela chimu, ching'a nakachisang'ula hefuku jakukuminina."
"44006040 Mulong'a weniwu jiwu muchima waTata yami, nakeng'i ninji antu ezhima áshinshikang'a Mwana nakumukuhwelela, muntu himuntu, amoni wumi wahayanyaka, ninami nakamusang'ula hefuku jakukuminina."
"44006041 AYujeya hiyakumutobela nanochu cheliliyi ninji, Yami jinkenji jasulukili mwiwulu."
"44006042 Hiyakwila nawu, Yeniwu hijiyi Yesu, mwana kaYosefuku? Tata yinji namama yinji twayiluka. Inji yena welang'a ng'ahi ninji, Ami nasulukili mwiwulu?"
"44006043 Yesu hakuyakula ninji, Bayi mutobang'aku."
"44006044 Kwosi muntu natweshi kwinza kujami chakaji kumukoka kuji Tata wantemesheluku, ninami nakamusang'ula hefuku jakukuminina."
"44006045 Anasoneki munyikanja yawatuplofwetu nawu, Antu ezhima akayitang'isha kuji Nzambi. Antu ezhima anatiyilili Tata, anashinshikumu, jiwu akwinza kujami."
"44006046 Hikwekala muntu wamonahu jehi Tataku, ching'a iwu wafumini kuji Nzambi, jiyi namoni Tata."
"44006047 Chalala chalala, nukuyilezha nami, muntu wukunkuhwelela wukweti wumi wahayanyaka."
44006048 Ami yami jinkenji jawumi.
44006049 Ankakulula zhenu ajiili manina muchinkalampata; afwili jehi.
"44006050 jinkenji jakujyayi muntu abuli kufwa, jiju jinasuluki mwiwulu."
"44006051 Ami yami jinkenji jikweti wumi jasulukili mwiwulu. Neyi muntu wukujya kujinkenjiji wakahanjang'a hayanyaka. Eng'a, jinkenji jinakayinka antu ampata yamunu mwishina kulonja ahanji, jiwu musunyi wami."
"44006052 AYujeya hiyakutajika ntaji mukachi kawu, nawu, Muntu iwu wukutwesha kutwinka musunyi winji ng'ahi, mwaka tuwijyi?"
"44006053 jichi Yesu hakuyila ninji, Chalala chalala, nukuyilezha nami, neyi mukubula kujya musunyi waMwana kaMuntu, mubula kunwa nimashi inji, himukwikala nawumi mujenu awenuku."
"44006054 Muntu wajyang'a musunyi wami, wanwang'a nimashi ami, jiyi wukweti wumi wahayanyaka; ami nakamusang'ula hefuku jakukuminina."
"44006055 Mulong'a musunyi wami hikujya kwalala, mashi ami hikunwa kwalala."
"44006056 Muntu wajyang'a musunyi wami, wanwang'a nimashi ami, jiyi washakamang'a mujami, ninami muji yena."
"44006057 Chantemesheliyi Tata wamumi, ninami chinahanjilang'a kuji Tata, jichi chakahanjang'ayi nimuntu wang'ujyang'a."
"44006058 jeniji jiju jinkenji jasulukili mwiwulu; hijiji neyi jajiili ankakululaku, niwena afwa jehi; muntu wukujya jinkenjiji wakahanja hayanyaka."
44006059 Mazu awa wayihosheli mushikola chajing'i nakutang'ishayi kuKapelinamu.
"44006060 Chachitiyiluwu atumbanzhi twinji amavulu hiyakwila nawu, Mazu awa akala, wukutwesha kutiyamu hinyi?"
"44006061 Yesu welukili mumuchima winji chajing'i nakutobawu atumbanzhi hachumichi; hakuyila ninji, Munamoni chumichi kukala, tahinji?"
44006062 Inji neyi mwakamona Mwana kaMuntu hakukanjama kwajing'ilang'ayi?
"44006063 Spilitu jiyi wahanjishang'a, kumusunyi hiwukumwenaku chumaku. Mazu awa inahoshi nanenu, jiwu spilitu, jiwu wumi."
"44006064 Ilang'a hajenu haji amu abula kukuhwelela. Mulong'a Yesu welukili kufumisha kutachi, ninawa abulili kukuhwelela, niwamba kamufukezha."
"44006065 Yena ninji, jichi nayilezhi nami, kwosi muntu wukutwesha kwinza kujamuku, ching'a amwinkachu kuji Tata."
"44006066 Henohu atumbanzhi twinji amakwawu hiyakufuntamu, kwenja nawa cheng'i ninji nehi."
"44006067 jichi Yesu hakwihula ikumi nayeji (12) ninji, Ninenu nawa keng'a muyi kwenu, tahinji?"
"44006068 Kuchinka Shimona Petulu ninji, Tukuya kujinyi? Eyi yeyi wukweti mazu awumi wahayanyaka."
"44006069 Tunakuhweleli, tuneluki netu eyi yeyi Wazhila waNzambi. 70 Yesu hakuyakula ninji, Ami hinayitonjeli enu ikumi nayejuku? Ilang'a mwinenu wumu hijiyabolu."
"44006070 Yesu hakuyakula ninji, Ami hinayitonjeli enu ikumi nayejuku? Ilang'a mwinenu wumu hijiyabolu."
"44006071 Komana hakutena Yujasi, mwana kaShimona Isakaloti, mulong'a jiyi wamba kamufukezha, jiyi wahekumi nayeji (12)."
"44007001 Kulonjela hayumiyi, Yesu hakwenja mung'aliliya; walekeli kwenja muYujeya mulong'a aYujeya akeng'eli kumuzhaha."
44007002 Henohu chawizha chawaYujeya chamuyisolu chashika jehi kwakwihi.
"44007003 jichi anakwinji hiyakumwila nawu, Fumaku kunu, yang'a kweyi muYujeya kulonja atumbanzhi tweyi niwena akamoni nyijimu yeyi yiwelang'a."
"44007004 Muntu wakeng'a kutiyakana, helilang'a yuma kumbajuku. Neyi eyi welang'a yumiyi, kajimwekeshi eyi aweni kuji antu."
44007005 Mulong'a hela anakwinji niwena hiyamukuhweleleluku.
"44007006 jichi Yesu hakuyila ninji, Mpinzhi yami kanja yishiki; hakwila enu mpinzhi zhezhima zhenu hohu."
"44007007 Antu ampata yamunu mwishina hiyanatweshi kuyihela enuku; hakwila ami anhelang'a, mulong'a yami nayishimunang'a nami nyijimu yawu yatama."
"44007008 Enu kwenu yenu kuchawizha, ami kwami kukanjuka kuchawizhichi kanja, mulong'a mpinzhi yami kanja yishiki chikupu."
44007009 Chanayilezhiyi yumiyi hakushakama tuhu mung'aliliya.
"44007010 Chanakanjukuwu anakwinji kuchawizha, niyena nawa hakuya kwenoku; hayili hatookaku, ilang'a chakumbaji hohu."
"44007011 jichi aYujeya hiyakumukeng'akeng'a kuchawizha, nawu, Wuji kujihi?"
"44007012 Hamazaza awantu hajing'i kumunyinyita nankashi; amu nawu, Himuntu muwahi; amakwawu nawu, Nehi, wuji nakuluwisha antu."
"44007013 Hela chochu, hikwajing'i muntu wamuteneni hatookaku, nawoma wawaYujeya."
"44007014 Chihanashiki hakachi kachawizha, Yesu hakukanjuka ayi muTembeli nakutang'isha."
"44007015 jichi aYujeya hiyakuhayama nawu, Muntu iwu neluki ng'ahi kutang'a chakaji kujiza?"
"44007016 jichi Yesu hakuyakula ninji, Ntang'ishilu yami hiyamami awenuku, yambala yanona wantemesheli."
"44007017 Neyi kuji muntu nakeng'i kwila mwaya muchima winji, wakeluka ntang'ishilu iyi, neyi yinafumi kuji Nzambi, hela neyi nahoshi chakumuchima wamami aweni."
"44007018 Wáhoshang'a chakumuchima winji yomweni, jiyi walonjang'a kujilemesha yomweninji; ilang'a iwu wakeng'ang'a kulemesha wámutemesheli, jiyi walala, muji yena himwekala kuheng'aku."
"44007019 Mosi wayinkeli nshimbi, ilang'a hikwekala mwinenu wahembang'a nshimbuku. Muji nakukeng'a kunzhahilaji?"
"44007020 Izaza hijikumwakula nawu, Eyi wuji nanjemoni. Anakeng'i kukuzhaha kujinyi?"
"44007021 Yesu hakuyakula ninji, Nela mujimu wumu, himukuhayama wezhima wenu."
"44007022 jichi chayinkeliyi Mosi kwalama; hichafumini kuji Mosuku, chafumini kuji ankakulula; mwalamishang'a antu haSabata."
"44007023 Neyi muntu amwalamisha haSabata kulonja nshimbi yaMosi abuli kuyimotoka, inji enu muzuwang'a nanami nanichi chinakoleshi muntu chikupu haSabata?"
"44007024 Bayi musompeshang'a chakumesuku, ching'a musompeshang'a kusompesha kwalong'a."
"44007025 jichi antu akuYelusalema amakwawu hiyakwila nawu, Hijiyi aji nakukeng'a kuzhahawuku, tahinji?"
"44007026 Iwu wukuhosha hatooka iwu; izu nijimu jakumwilawu kwosi. Anyuuli aneluki jehi chalala nawu jiyi Klistu, tahinji?"
44007027 Hakwila etu tuneluki kwafumayi iwu iyala. Chamba kenzayi Klistu hikwakekala muntu wakeluka kwakufumayuku.
"44007028 jichi Yesu hakubijika muTembeli, iku wuji nakutang'isha, ninji, Mwang'iluka, mweluka nikunafumini. Ami hinajinzhila ami awenuku, ilang'a yena wantemesheli jiyi walala, himwamwilukaku."
"44007029 Ami namwiluka, mulong'a jiku kunafumini, yena jiyi wantemesheli."
"44007030 jichi hiyakukeng'a kumukwata, ilang'a hikwajing'i muntu wakumwolwela chikasaku, mulong'a henohu mpinzhi yinji kanja yishiki."
"44007031 Ilang'a antu amavulu amwizaza hiyakumukuhwelela, nawu, Chakenzayi Klistu, wakela yinzhikizhilu yakubajika yaneliyi iwu iyala, tahinji?"
44007032 AFwalisewu hiyakutiya mwajing'i nakumunyinyita izaza. Akulumpi zhawatuplistu niaFwalisewu atemesha nianhembi amukwati.
"44007033 jichi Yesu hakwila ninji, Nichiji nanenu mafuku antesha, hinakaya kuji yena wantemesheli."
"44007034 Mwakankeng'akeng'a, kunwana nehi; iku kunakekalami, himwakatwesha kushika kwoku."
"44007035 AYujeya hiyakuhosha mukachi kawu, nawu, Iyaliwu keng'a ayi kujihi kutukubula kumuwana? Wukuya kuji aYujeya amakwawu apalang'ena jehi mukachi kawaGliki nakutang'isha aGliki, tahinji?"
"44007036 Iji izu janahoshiyi jakwila ninji, Mwakankeng'akeng'a, kunwana nehi; iku kunakekalami, himwakatwesha kushika kwoku; jaya mujihi?"
"44007037 Hefuku jakukuminina, jojifuku jalemena chawizha, Yesu hakwimana nakubijika, ninji, Neyi kuji muntu natiyi mpwila, enzi kujami anwi."
"44007038 Muntu wukunkuhwelela, mumuchima winji mukufumang'a tulong'a twamenzhi akweti wumi, mwomunahoshi mukanja wazhila."
"44007039 Chahosheliyi ochu wateneni Spilitu, akukeng'a kutambulawu antu akumukuhwelela; henohu Spilitu wuchiji kanja enzi, mulong'a Yesu wuchiji kanja amulemeshi."
"44007040 Amakwawu amwizaza chatiyiluwu mazu owu hiyakwila nawu, Chalala jiyi owu kaplofwetu."
"44007041 Amakwawu nawu, jiyi Klistu. Ilang'a amakwawu nawu, Aka! Klistu afumi mung'aliliya, tahinji?"
"44007042 Mukanja wazhila wunahoshi nawu, Klistu wukufuma kumutang'a wajaviji, nikuBetelemi, kumukala kwajing'iyi javiji."
44007043 Izaza jambuka nihansang'u yinji.
44007044 Amakwawu akeng'eli nawu amukwati; ilang'a hikwajing'i muntu wakumwolwela makasaku.
"44007045 Anhembi hiyakufunta kuji akulumpi zhawatuplistu nawaFwalisewu; wena hiyakuyihula nawu, Munabuliliji kumuleta?"
"44007046 Anhembi hiyakwakula nawu, Hikuji muntu wahoshahu jehi neyi iwuku."
"44007047 Kuchinka aFwalisewu nawu, Ninenu nawa anayijimbi jehi, tahinji?"
"44007048 Kunamwekani nyuuli wumu hela kaFwalisewu namukuhweleli, tahinji?"
44007049 Ilang'a antu awa amavulu anabuli kwiluka nshimbi ashing'ewa.
"44007050 Nikojemu, owu wenzhili jehi kuji Yesu, wajing'i mwinawu niyena,"
"44007051 hakuyila ninji, Nshimbi yetu yasompeshang'a muntu chakaji kusambila kutiya mwakuhoshayi yomweni, hela kwiluka mwakwilayi, tahinji?"
"44007052 Wena hiyakumwakula nawu, Komana nineyi nawa wumuntu wakung'aliliya, tahinji? Talatalaku munyikanja yazhila, wiluki kung'aliliya hikwafumang'a kaplofwetuku."
"44007053 [Ayili wezhima wawu, iwu kwitala jinji, iwu kwitala jinji."
44008001 Ilang'a Yesu wayili kumpiji yaOliveta.
"44008002 Hakwing'ila cheng'i muTembeli bujiji yayeni; antu ezhima hiyakwinza kuji yena, yena hakushakama nakuyitang'isha."
44008003 Ansoneki nawaFwalisewu hiyakumuletela mumbanja akwatawu jehi nakwila wuvumbi.
"44008004 Chanamushuwu mukachi hiyakumwila nawu, Eyi Ntang'ishi, mumbanjiwu anamukwati nakwila wuvumbi, anamushintakeshi wakushintakesha."
44008005 Kunshimbi yaMosi atulezha nawu muntu wuji ichi ching'a kumwasa malola; inji eyi neyi tumwili ng'ahi?
"44008006 Chahosheluwu chenochu alonjeli kumweseka, kulonja amoni hakumwinkela mulong'a. Ilang'a Yesu hakubanjama, hakusoneka namunu winji hamaseki."
"44008007 Chanamwihuluwu ihule-e, hakubanjuka, hakuyila ninji, Muntu nabuli nshiji hakachi kenu asambili kunona ilola amwasi."
44008008 Hakubanjama cheng'i nakusoneka namunu winji hamaseki.
"44008009 Wena chanachitiyuwu, hiyakwijikamu, wumu, wumu, kutachikila kuji mukulumpi, njo-o nikuji kansi. Yesu yoshala nikankawinji, namumbanja sang'a ajiyi mukachi."
"44008010 Yesu hakubanjuka, hakumwihula ninji, Eyi mumbanja, antu anakwinki mulong'a aji kujihi? Kwosi muntu nakuhishuku?"
"44008011 Mumbanja ninji, Kwosi Mwanta. Yesu ninji, Hela ami hinakuhishuku; yang'a kweyi, ilang'a kufumisha kulelu bayi wufunta cheng'i munshijuku.]"
"44008012 jichi Yesu hakuhosha cheng'i nawena, ninji, Ami yami chezhezhi champata yamunu mwishina, muntu wukunlonjelami hakenjela mumwijimaku, ilang'a wakekala nachezhezhi chawumi."
"44008013 jichi aFwalisewu hiyakumwila nawu, Wajishimunang'a eyi aweni; wunsahu weyi hiwalalaku."
"44008014 Yesu hakuyakula ninji, Hela neyi najishimunang'a ami aweni, wunsahu wami walala; mulong'a neluki kunafumini nikunukuya, ilang'a enu himweluka kunafumini hela kunukuyaku."
44008015 Enu mwasompeshang'a mwasompeshang'awu antu. Ami hinasompeshang'a muntuku.
"44008016 Chalala, hela neyi nasompeshang'a, kusompesha kwami kwalala; mulong'a hinekala kankawamuku, niji naTata wantemesheli."
"44008017 Chalala, hela munshimbi yenu anasoneki nawu, Wunsahu wawantu ayeji walala."
"44008018 Ami najishimunang'a ami aweni, niTata wantemesheli hakunshimuna wunsahu."
"44008019 jichi hiyakumwihula nawu, Tata yeyi wekala kujihi? Yesu hakwakula ninji, Hela ami, hela Tata yami himwatwilukaku; neyi mwang'ilukami mwaji kwiluka niTata yami."
"44008020 Mazu awa wayihosheleli mwitala jakuswekela mali, chajing'i nakutang'ishayi muTembeli. Hikwajing'i muntu wamukwatiluku, mulong'a henohu mpinzhi yinji kanja yishiki."
"44008021 jichi hakuyila cheng'i ninji, Ami hinukufumahu, enu mwakankeng'akeng'a, mwakafwa munshiji zhenu. Kunukuyami himukutwesha kushika kwoku."
"44008022 AYujeya hiyakwila nawu, Chaneliyi ninji, Kunukuyami himukutwesha kushika kwoku, keng'a ajizhahi, tahinji?"
"44008023 Yena hakuyila ninji, Enu muji antu ampata yamunu mwishina, ami niji wamwiwulu; enu muji ampata yinu, ami hiniji wampata yinuku."
"44008024 jichi chinayili nami, Mwakafwa munshiji zhenu. Mulong'a neyi mukubula kunkuhwelela nenu, Ami Yami, mwakafwa munshiji zhenu."
"44008025 jichi hiyakumwihula nawu, Ochu yeyinyi? Yesu hakuyila ninji, Nayilezha jehi kufumisha kutachi."
"44008026 Niji nayuma yayivulu yakuhosha yakuyisompeshenu; hakwila yena wantemesheli walala, ami nahoshang'a nawantu ampata yamunu mwishina mazu inatiyili kuji yena."
44008027 Wena hiyelukili nawu nateni Tata yinjuku.
"44008028 jichi Yesu hakuyila ninji, Chimwamba kanyamuna Mwana kaMuntu kwiwulu, henohu jihu mwamba kelukila nenu Ami Yami; nenu hinelang'a chuma chakankawamuku, ilang'a nahoshang'a mazu awa mwomwanlezheluwu kuji Tata."
"44008029 Yena wantemesheli nekala hamu ninji, hananshiyi kankawamuku; mulong'a nelang'a yuma yamutiyishang'a kuwaha mafuku ezhima."
44008030 Chajing'i nakuhoshayi ochu antu amavulu amukuhwelela nikumukuhwelela.
"44008031 Yesu hakuhosha nawaYujeya anamukuhweleli ninji, Neyi mukushakama mwizu jami, mukwikala atumbanzhi twami chalala;"
"44008032 mukwiluka walala, niwalala wukuyikasununa."
"44008033 Wena hiyakumwakula nawu, Etu anyana kaAbalahama, kanja tushakamang'ahu jehi muwujung'uku, inji eyi wunahoshi ng'ahi neyi, Akuyikasununa?"
"44008034 Yesu hakuyakula ninji, Chalala chalala, nukuyilezha nami, antu ezhima aputolang'a, jiwu anjung'u zhanshiji."
44008035 Njung'u hashakamang'a mwitala hayanyakaku; mwana washakamang'a hayanyaka.
"44008036 jichi jinu, neyi Mwana wukuyikasununa, mukukasunuka chikupu."
"44008037 Neluki nami enu muji anyana kaAbalahama; hela chochu, enu mwafwilang'a kunzhaha, mulong'a izu jami hijikweti hawushakaminu mujenuku."
"44008038 Ami nahoshang'a yinamweni kuji Tata yami, enu mwelang'a yuma yimwatiyili kuji tata yenu."
"44008039 Wena hiyakumwakula nawu, Tata yetu Abalahama. Yesu hakuyila ninji, Neyi mwajing'i anyana kaAbalahama, mutenowu mwaji kwila nyijimu yaAbalahama."
"44008040 Ilang'a jinu enu mwafwilang'a kunzhaha, ami muntu nayilezha jehi mwalala múnatiyili kuji Nzambi; hijichi chelili Abalahamaku."
"44008041 Enu mwelang'a nyijimu yatata yenu. Hiyakumwila nawu, Hituji anyana amuchiputaku, tukweti tata yetu wumu, yowu Nzambi."
"44008042 Yesu hakuyila ninji, Neyi Nzambi hitata yenu mwaji kunkeng'ami, mulong'a ami nafumini kuji Nzambi, jiku nenzhili; ami hinajinzhila ami awenuku, yena jiyi wantemesheli."
44008043 Munakang'enyiji kwiluka munahoshang'a? Chinafumi hakubula kutiya izu jami.
"44008044 Enu tata yenu jiyabolu; mwakeng'ang'a kwila mwafwilang'ayi tata yenu. Yena wajing'i mbanzhi kufumisha kutachi; yena hemanang'a muwalalaku, mulong'a muji yena himwekala walalaku. Chahoshang'ayi yakutwamba wahoshang'a yinji yomweni, yena hintwambi, hitata yachu."
44008045 Enu mwabulang'a kunkuhwelela mulong'a nahoshang'a walala.
44008046 Mwinenwinyi wukunkonkolola ninji ami neli nshiji? Neyi nahoshang'a walala mwalekelang'aji kunkuhwelela?
"44008047 Muntu waNzambi watiyang'a mazu aNzambi. Chimunabuli kwikala antu aNzambi, jihu hanafumi kubula kutiya mazu inji."
"44008048 AYujeya hiyakwakula nawu, Chitwakutenang'a netu eyi wukaSamaliya wuji nanjemoni, hitwakutenang'a mwalalaku?"
"44008049 Kuchinka Yesu ninji, Hinikweti njemonuku; ami nalemeshang'a Tata yami, enu mwansawulang'a."
44008050 Ilang'a hinakeng'i kujilemesha ami awenuku; wákeng'ang'a kunlemesha yowu mukwakusompesha.
"44008051 Chalala chalala, nukuyilezha nami, muntu wahembang'a izu jami hamba kamona kufwaku."
"44008052 AYujeya hiyakumwila nawu, Ichi jinu tuneluki netu wuji nanjemoni. Abalahama wafwa jehi, niatuplofwetu nawa, hakwila eyi hiwukwila neyi, Muntu wahembang'a izu jami hamba katompa kufwaku."
"44008053 Eyi wunabajiki tata yetu Abalahama niatuplofwetu afwili, tahinji? Wuji nakujitena neyi yeyinyi?"
"44008054 Yesu hakwakula ninji, Neyi nukujilemesha ami aweni, kulema kwami kwamukunkulwayi. Tata yami jiyi wanlemeshang'a, iwu mwatenang'a nenu Nzambi yenu."
"44008055 Enu himunamwilukuku, ilang'a ami namwiluka. Neyi nukwila nami hinamwilukaku, nukwikala ntwambi neyi enu. Ilang'a namwiluka, nahembang'a izu jinji."
44008056 Tata yenu Abalahama walung'ili chamweniyi ifuku jami; chajimweniyi hakuzang'alala.
"44008057 jichi aYujeya hiyakumwila nawu, Kanja wushiki munyaka makumi atanu (50), wunamoni jehi niAbalahama?"
"44008058 Yesu hakuyila ninji, Chalala chalala, nukuyilezha nami, hajing'i Abalahama kanja avwaliki, Ami Yami."
"44008059 jichi hiyakunona malola nawu amwasi; ilang'a Yesu hakubatama, ejika nimuTembeli."
"44009001 Chajing'i nakuhitayi, hakumona iyala wajing'i mputamesu kufumisha havwalikiliyi."
"44009002 Atumbanzhi twinji hiyakumwihula nawu, Eyi labi, wakong'eli nshiji hinyi, iwu iyala, tahinji anvwali zhinji, mwaka avwaliki mputamesu?"
"44009003 Yesu hakwakula ninji, Hela iyala iwu hela anvwali zhinji hiyakong'eli nshijuku; Nzambi walonjeli nyijimu yinji yakamwekeni muji yena."
44009004 Ching'a tukalakalenu nyijimu yayena wantemesheli hikuchiji mwaana; wufuku keng'a winzi mwabulang'a kukalakalawu nyijimu.
"44009005 Hohanu hinichiji mumpata yamunu mwishina, ami yami chezhezhi champata yamunu mwishina."
"44009006 Chanahoshiyi ochu, hakufwizha mazeng'i hamaseki, hakuvuba maseki namazeng'i, hakumulambawu hamesu inji,"
"44009007 hakumwila ninji, Yaku wuweli mwizhiya jaSilowami; chaya mukwila nawu, Kutemesha. jichi hakuya, hakuwela, hakufunta enja amona chachiwahi."
"44009008 jichi akwawu atung'ayi ninji kwakwihi niakwawu amumweni hakusambila hajing'iyi mukwakulomba, hiyakwila nawu, Hijiyi washakaminang'a nakulombaku?"
"44009009 Amakwawu nawu, jiyi. Amakwawu nawu, Nehi, wamufwana tuhu. Yena ninji, Yami."
"44009010 jichi wena hiyakumwihula nawu, Inji mesu eyi anayitoneshi ng'ahi?"
"44009011 Hakwakula ninji, iyala izhina jinji Yesu, wavuba maseki, hakulamba hamesu ami, hakung'ila ninji, Yaku kuSilowami wuweli. Hinukuya, chinaweli hinukumona."
"44009012 Hiyakumwihula nawu, Wuji kujihi? Ninji, Kwizhi."
44009013 Hiyakutwala muntu owu wajing'i mputamesu kuji aFwalisewu.
"44009014 jenoju ifuku japutiliyi Yesu maseki, jamutonesheliyi muntu mesu, jajing'i jaSabata."
"44009015 jichi aFwalisewu niwena hiyakumwihula cheng'i nawu, Watona ng'ahi? Yena hakuyila ninji, Washa maseki akuputa hamesu ami, chinaweli hinukumona."
"44009016 jichi aFwalisewu amakwawu hiyakwila nawu, Iwu muntu hafuma kuji Nzambuku, mulong'a hazhilikang'a Sabataku. Ilang'a amakwawu nawu, Mukwanshiji wukutwesha ng'ahi kwila yinzhikizhilu yiji neyi iyi? Henohu ajambula nikujambula."
"44009017 jichi hiyakumwihula cheng'i owu mputamesu, nawu, Atulezhi, ichi chanakutoneshiyi mesu, wunatong'ozhoki ng'ahi? Wukumutena neyinyi? Yena ninji, Hikaplofwetu."
"44009018 jichi aYujeya kwitezha nawu jiyi mputamesu anatoneshuwu nehi, ching'a anatambiki anvwali zhamuntu anatoneshuwu."
"44009019 Hiyakuyihula nawu, Yeniwu jiyi mwanenu, mwelang'a nenu wavwalikili mputamesu, tahinji? Ichi jinu namoni ng'ahi?"
"44009020 Anvwali zhinji hiyakwakula nawu, Tuneluki netu jiyi mwanetu, wavwalikili mputamesu;"
"44009021 ilang'a ichi chanamoniyi hitunachilukuku; hela wámutonesha mesu inji hitunamwilukuku. Mwihulenu yomweni, wakula jehi, yomweni wukujishimwina kwinji."
"44009022 Anvwali zhinji ahosheli ochu nawoma wayitiyiluwu aYujeya, mulong'a aYujeya atiyang'ana jehi nawu, neyi muntu wukwitezha ninji yeniwu jiyi Klistu, akamuhang'a mushikola yawu."
"44009023 jihu hafumini anvwali zhinji kuhosha nawu, Wakula jehi, mwihulenu yomweni."
"44009024 jichi hiyakutambika owu iyala wajing'i mputamesu kamuchiyeji, hiyakumwila nawu, Mulemeshi Nzambi, etu tuneluki netu iwu iyala himukwanshiji."
"44009025 Hakuyakula ninji, Neyi himukwanshiji ami kwiluka nehi; neluki chuma chimu hohu nami, ami najing'i mputamesu, katataka niji nakumona chachiwahi."
"44009026 jichi hiyakumwihula cheng'i nawu, Wakwila ng'ahi? Mesu eyi wayitonesha ng'ahi?"
"44009027 Hakuyakula ninji, Ami nayilezhi katataka, enu kutiya nehi. Munakeng'i mutiyumu cheng'i, tahinji? Enu aweni munakeng'i mubalumuki kwikala atumbanzhi twinji nawa, tahinji?"
"44009028 Hiyakumutuka nawu, Eyi yeyi kambanzhi kinji, etu kwetu tuyatumbanzhi twaMosi."
"44009029 Tuneluki netu Nzambi wahosheli naMosi, hakwinza iwu iyala hituneluki kwafumayuku."
"44009030 Owu iyala hakuyakula ninji, Aka! Munanhayamishi chimunabuli kwiluka kwafumayi, kutong'a jiyi natoneshi jehi mesu ami."
"44009031 Etu tuneluki netu Nzambi hatiyililang'a akwanshijuku; ilang'a neyi kuji muntu mukwakulemesha Nzambi, welang'a nimuchima winji, Nzambi wukumutiyilila."
"44009032 Kufumisha kushankulu kanja achitiyang'ahu jehi nawu, kuji muntu watoneshahu jehi mesu amukwawu wavwalikili mputamesu."
"44009033 Neyi iwu iyala hafumini kuji Nzambuku, haji kutwesha kwila chumaku."
"44009034 Wena hiyakumwakula nawu, Eyi wavwalikili munshiji chikupu, wutulezhang'etu? Hiyakumuhang'a mukachi kawu."
"44009035 Yesu hakutiya nawu anamuhang'i jehi mukachi kawu. Chanamuwaniyi, hakumwihula ninji, Eyi wunamukuhweleli Mwana kaNzambi, tahinji?"
"44009036 Yena hakwakula ninji, jiyinyi Mwanta; kulonja nimukuhweleli?"
"44009037 Yesu hakumwila ninji, Wunamumoni jehi, jiyi iwu wuji nakuhosha naneyi."
"44009038 Yena hakwila ninji, Mwanta nakuhweleli. Hakujifukula kuji yena."
"44009039 Yesu hakwila ninji, Chinenzhili mumpata yamunu mwishina nalonjeli kusompa, kulonja ábulang'a kumona amoni, niámonang'a abalumuki amputamesu."
"44009040 AFwalisewu amakwawu ajing'iyi nawu chanatiyuwu mazu owu, hiyakumwila nawu, Ninetu nawa tuyamputamesu, tahinji?"
"44009041 Yesu hakuyila ninji, Neyi mwajing'i amputamesu, himwaji kwikala nanshijuku; ichi jinu chimuji nakwila nenu, Twamonang'a; komana nshiji yenu yayiwenyi."
"44010001 Chalala chalala, nukuyilezha nami, muntu wukubula kwing'ilila mwiyinja jawanyikoku kuchisu, ilang'a hakukanjamina hacheng'i, jiyi ikombi, jiyi mukwakubuwa."
"44010002 Ilang'a muntu wukwing'ilila kuchisu, jiyi kabing'a kawanyikoku."
"44010003 Mukwakuhemba chisu wukumwenzulwila; anyikoku atiyang'a izu jinji, niyena watambikang'a anyikoku inji yomweni hezhina, hezhina, hakuyilombolang'a hanzi."
"44010004 Chakwijishayi anyikoku inji ezhima, hakutwaminaku; anyikoku hiyakumulonjela, mulong'a eluka izu jinji."
"44010005 Ilang'a muntu wacheng'i hiyakumulonjelaku, akumutemuka; mulong'a hiyeluka izu jawantu acheng'uku."
"44010006 Yesu hakuyilezha chishimu ochu, ilang'a wena kwiluka mwayilezheliyi nehi."
"44010007 jichi Yesu hakuyila ninji, Chalala chalala, nukuyilezha nami, Ami yami chenzelu chawanyikoku."
"44010008 Antu ezhima ansambilili hiyamakombi, hiyakwakubuwa; ilang'a anyikoku hiyayitiyiluku."
"44010009 Ami yami chenzelu; neyi muntu wukwing'ilila mujami wukwamwinewa, wukwing'ilang'a wukwijikang'a, wukuwanang'a kuwujiilu."
"44010010 Ikombi wenzhilang'a ching'a yowu kwiya nakuzhaha nakukisang'ana. Ami nenzhili kulonja akamoni wumi, akawumoni wakubajika kuwaha nankashi."
44010011 Ami yami kabing'a walala; kabing'a walala wukutula wumi winji haji anyikoku.
"44010012 Mukwakukong'ela wulooku hohu, hikabing'a wukweti nyikoku yinjuku; chakumonayi kang'wiji hakwinza, hakushiya nyikoku, hakutemuka; kang'wiji hakuyikwata nakuyipalang'esha,"
"44010013 mulong'a wakong'elang'a kwawulooku hohu, haakamang'a nyikokuku."
"44010014 Ami yami kabing'a walala, neluka amami aweni, niwena ang'iluka."
"44010015 Chang'ilukayi Tata, ninami namwiluka Tata. Ami nukutula wumi wami haji anyikoku."
"44010016 Nikweti anyikoku acheng'i, hiyamwiyinja jinuku; ching'a nakayileta niwena; wena akatiya izu jami; akekali mukanka wumu nikabing'a wumu."
44010017 jichi chankeng'elayi Tata mulong'a nukutula wumi wami kulonja nakawutambuli cheng'i.
"44010018 Kwosi wawuntambulang'aku, nawutulang'a ami aweni. Nikweti wanta wakuwutula, nikweti nawa wanta wakuwutambula cheng'i. jimu mwananlezhuwu kuji Tata yami."
44010019 jichi aYujeya hiyakujambula cheng'i hamazu owu.
"44010020 Amavulu nawu, Wuji nanjemoni, wanjala. Mukabang'a tuhu nakumutiyilila?"
"44010021 Amakwawu nawu, Wenawa himazu ahoshang'a muntu wukweti njemonuku. Njemoni atweshi kutonesha mesu amputamesu?"
"44010022 Henohu kuYelusalema kwajing'i Chawizha Chakuzhilika, hachilaaka chachishika."
44010023 Yesu wajing'i nakwenja muTembeli mwikeki jakuchisu chaSolomoni.
"44010024 jichi aYujeya hiyakumupompela kwi-njo, hiyakumwila nawu, Wukutushakamisha mafuku ang'ahi nakululuta nakuzhinoka? Neyi yeyi Klistu, lumbululaku chikupu."
"44010025 Yesu hakuyakula ninji, Nayilezheli, enu kukuhwelela nehi. Nyijimu yinelang'a mwizhina jaTata yami, jiyi yanshimunang'a wunsahu."
44010026 Chimunabuli kukuhwelela chinafumi hakubula kwikala anyikoku ami.
"44010027 Anyikoku ami atiyang'a izu jami, ami nayiluka, niwena anlonjelang'a."
"44010028 Hinukuyinka wumi wahayanyaka, hiyamba kanong'aku; kwosi wakayihukula muchikasa chamuku."
44010029 Tata yami wányinkeluwu wabajika ezhima; kwosi wukutwesha kuyihukula muchikasa chaTataku.
44010030 Ninami niTata twekala wumu.
44010031 AYujeya hiyakunona cheng'i malola nawu amwasi.
"44010032 Yesu hakuyakula ninji, Nayilezha jehi nyijimu yayiwahi yayivulu yakuji Tata, mujimwinyi mukung'asila malola?"
"44010033 AYujeya hiyakumwakula nawu, Hitukukwasila hamujimu wawuwahuku, ilang'a hakutuka Nzambi, mulong'a eyi wumuntu wunajimoni neyi, NiNzambi."
"44010034 Yesu hakuyakula ninji, Anasoneki munshimbi yenu nawu, Ami nami enu muji anzambi."
44010035 Inji neyi antu atiyili izu jaNzambi wayiteneni ninji enu muji anzambi; ochu mukanja wazhila hiyatweshang'a kuwumotokaku;
"44010036 mumwili yena ázhilikawu jehi kuji Tata, átemeshayi mumpata yamunu mwishina, nenu, Wunatuki Nzambi; nanochu chineli nami, NiMwana kaNzambi?"
44010037 Neyi nabulang'a kwila nyijimu yaTata yami bayi munkuhwelelaku.
"44010038 Ilang'a neyi nayilang'a, hela munabuli kunkuhwelela ami aweni, kuhwelelenu kwanyijimu, kulonja mwakeluki mwakashinshiki nenu Tata wuji mujami, ninami niji muji Tata."
"44010039 Hiyakweseka cheng'i kumukwata, hakuyiwomboloka."
"44010040 Hakuya cheng'i kumbaji yamusela yaYojana, kwazhimikilang'ayi Yowanu hatachi, ashakama nikwenoku."
"44010041 Amavulu hiyakwinza kuji yena nawu, Yowanu hakong'eli yinzhikizhiluku, ilang'a mazu ezhima amutenenuwu muntu iwu kuji Yowanu, komana alala."
44010042 Kwenoku antu amavulu hiyakumukuhwelela.
"44011001 Kwajing'a muntu wakata, Lazalu ku Betani, wakumukala waMaliya namanakwinji wamunbanda Mata."
"44011002 Jiyi Maliya wawayishili mwanta manzhi evumba jajiwahi, wakombweli majatilu inji nansuki, jiyi wukweti manakwinji Lazalu wakata."
"44011003 Jichu ahelinji hayakumutemesha Yesu mazu, nawu, ""Eyi Mwanta, tiya , mukwenu wakeng'a wakata."
"44011004 Yesu chanachitiyiyi hakwila ninji, kukatiku hikwakufwaku, kwakulemesha nachu, mwana kaNzambi."
44011005 Yesu wakeng'eli Mata nimanakwinji wamumbanda ni Lazalu.
"44011006 Jichi chanatiyiyi nawu wakata, hakushakama kwenoku mafuku ayeji."
"44011007 Henohu hakuyila atumbanzhi twinji ninji, tuyenu cheng'i mu Yudeya."
"44011008 Atumbanzhi hiyakumwila nawu, ""Eyi Rabi, aYudeya mafuku awa akeng'a kukwasa malola, wuyuka nawa cheng'i?"
"44011009 Kuchinka Yesu ninji hikwekala mpinji ikumi neji (12) jamwaanaku, tahinji? Neyi muntu wukwenja namwaana hakuhukanaku, nanochu chanamoniyi namwaana wamunu mwishina."
"44011010 Ilang'a neyi muntu wukwenja nanyijima wukujitula, mulong'a nabuli chezhezhi muji yomweni."
"44011011 Chanahoshiyi mazu awa, hakunung'aku ninji ibwambu jetu Lazalu nayi jehi mutulu, ami hinukuya nkamuhinjwishi mutulu. Jichi atumbanzhi hiyakumwila nawu, Eyi mwanta, neyi nayi mutulu wukuhanja?"
"44011012 jichi atumbanzhi hiyakumwila nawu, Eyi Mwanta, neyi nayi mutulu wukuhanja."
44011013 Komana Yesu nateni kufwa kwinji; hakwila wena ajing'i nakutong'ozhoka nawu nateni kunooka mutulu.
"44011014 jichi Yesu hakuyilezha chalumbuluka chikupu ninji, Lazalu wafwa jehi."
"44011015 Chinabuli kwikala kwenoku natiyi kuwaha hansang'u yenu, kulonja enu mwakakuhweleli. Hela chochu, tuyenu kuji yena."
"44011016 jichi Tomasi, atenawu nawu Mpamba, hakuyila akwawu atumbanzhi ninji, Tuyenu ninetu nawa, twakafwili hamu ninji."
44011017 Yesu chanashikiyi hakuwana Lazalu wakama jehi mwizhamu mafuku awana.
"44011018 KuBetani kwajing'i kwakwihi naYelusalema, kafwampi neyi 3 km."
44011019 Henohu aYujeya amavulu enza jehi nakukunjezha Mata naMaliya nansang'u yamanakwawu.
"44011020 jichi Mata chatiyiliyi nawu Yesu wuji nakwinza, hakuya nakumukinkilila, ilang'a Maliya hakushakama tuhu mwitala."
"44011021 jichi Mata hakumwila Yesu ninji, Eyi Mwanta, neyi eyi wajing'i kunu, mutenowu manakwami haji kufwaku."
44011022 Hela katataka neluki nami Nzambi wukukwinka chezhima chiwukumulomba.
"44011023 Yesu hakumwila ninji, Manakweyi wukusang'uka mukufwa."
"44011024 Mata hakumwila ninji, Neluki nami wamba kasang'uka, hamba kasang'ukawu afu hefuku jakukuminina."
"44011025 Yesu hakumwila ninji, Ami yami chisang'ukilu niwumi. Muntu wankuhwelelami, hela wukufwa wakahanja."
44011026 Muntu wamumi nankuhwelelami hamba kafwaku. Eyi wunakuhweleli mwenimu?
"44011027 Yena hakumwila ninji, Eng'a Mwanta, nakuhweleli nami yeyi Klistu, Mwana kaNzambi, yowu elang'awu nawu wakenza mumpata yamunu mwishina."
"44011028 Chahosheliyi omu hakuya kwinji, hakutambika mwanyikinji Maliya hambaji ninji, Ntang'ishi wuji kunu, nakutambiki."
"44011029 Niyena chanachitiyiyi, hakunyamuka swayi, hakuya kuji yena."
"44011030 Henohu Yesu kanja ashiki mumukala, wuchiji kwamukinkilililiyi Mata."
"44011031 AYujeya ajing'i naMaliya mwitala nakumukunjezha, chamwenuwu Maliya hakunyamuka swayi hakwijika, hiyakumulonjela, atong'ozhokeli nawu kwizhi wuji nakuya nakujilila kwizhamu."
"44011032 jichi Maliya chashikiliyi kwajing'iyi Yesu, chamumweniyi hakujumbila kunyenju yinji, hakumwila ninji, Mwanta, neyi eyi wajing'i kunu, mutenowu manakwami haji kufwaku."
"44011033 jichi Yesu chamumweniyi wuji nakujila, niaYujeya enzhiliyi nawu aji nakujila, hakujishishimuna muspilitu, atiya nikukala."
"44011034 Ninji, Munamukamiki kujihi? Hiyakumwila nawu, Mwanta, inzang'a wutali."
44011035 Yesu hakujila.
"44011036 jichi aYujeya hiyakwila nawu, Talenu chamukeng'eliyi!"
"44011037 Ilang'a hajing'i amakwawu nawu, Yeniwu watonesheli mesu anowu wajing'i mputamesu, akang'anyi kulekesha iwu iyala kufwa, tahinji?"
"44011038 jichi Yesu, iku wuji nakujishishimuna, hakwinza kwizhamu. jajing'i iyeng'u, akunzhikaku niilola."
"44011039 Yesu hakuyila ninji, Fumishenuku ilola. Mata, muhelanowu wafwa, hakumwila ninji, Mwanta, hanu hakununka, mulong'a munahiti jehi mafuku awana."
"44011040 Yesu hakumwila ninji, Hinakulezha nami, neyi wukukuhwelela wukumona lubanzhi lwakulema kwaNzambuku, tahinji?"
"44011041 Afumishaku niilola. Yesu hakufumbula mesu kwiwulu, hakwila ninji, Tata nakusakilili chiwunantiyi."
"44011042 Ninami neluka nami eyi wantiyang'a mafuku ezhima, ilang'a natong'ozhoki awa antu amavulu anemani kunu, jichi chinahoshi; kulonja wena akuhweleli nawu yeyi wantemesheli."
"44011043 Chanahoshiyi mwenomu, hakubijika nezu jang'ovu ninji, Eyi Lazalu, ijikakumu!"
"44011044 Muntu wajing'i wafwa hakwijikamu chochamuzhing'azhing'awu kumakasa nikunyenju namahina akuzhiika nachu, kumesu azhing'iluku ihina jacheng'i. Yesu hakuyila ninji, Mukasununenu ayi."
"44011045 jichi amavulu ahaji aYujeya énzhili kuji Maliya, ámweni ochu cheliliyi Yesu, hiyakumukuhwelela."
"44011046 Ilang'a amakwawu hiyakuya kwawu kuji aFwalisewu, hiyakuyilezha mwaneliyi Yesu."
"44011047 jichi akulumpi zhawatuplistu niaFwalisewu hiyakupompesha chota nawu, Tukwila ng'ahi? mulong'a iwu muntu hakukong'a yinzhikizhilu yayivulu."
"44011048 Neyi tukumuleka tuhu chochichi, antu ezhima akumukuhwelela, nialoma akenza nakututambula mpata yetu nimunza wetu."
"44011049 Ilang'a mwinawu wumu izhina jinji Kayafwasi, wájing'i kaplistu muneni hamwakowu, hakuyila ninji, Himweluka chuma nichimuku."
"44011050 Munabuli kushinshika chakwila nenu chinawahi muntu wumu kufwila awa antu, kulonja munza wezhima wubuli kunong'a."
"44011051 Chahosheliyi ochu, hahosheli chakumuchima winjuku; wahosheli nanochu chajing'iyi kaplistu muneni hawena mwakowu, hakuplofweta ninji, Yesu akafwili owu munza."
44011052 Hakafwila kwamunzowu hohuku; ching'a akapompesheli hamu anyana kaNzambi anapalang'ani.
44011053 Kufumisha kwifuku oju hiyakutiyang'ana nawu amuzhahi.
"44011054 jichi Yesu henjeli nawa cheng'i hatooka mukachi kawaYujeyaku, wafuminuku, hakuya mumpata yiji kwakwihi nachinkalampata, hakwing'ila mumukala wumu izhina jawu Efwelemi, hakulabilaku hamu nawatumbanzhi twinji."
"44011055 Chawizha chawaYujeya chaChipanjakenu chinashiki jehi kwakwihi, antu amavulu hiyakufumafuma munyikala, hiyakukanjuka kuYelusalema, hachiji Chipanjakenu kanja, kulonja kujizhilika."
"44011056 Hiyakukeng'akeng'a Yesu. Hiyakujihuzhola hajing'i nakwimazhalawu muTembeli, nawu, Munatong'ozhoki nenuji? Nenu hakwinza kuchawizhaku, tahinji?"
"44011057 Akulumpi zhawatuplistu niaFwalisewu alezha jehi antu nawu, neyi muntu neluki kwajiyi amushimuni kulonja amukwati."
"44012001 Hasheli mafuku atanu najimu naChipanjakenu, Yesu hakwinza kuBetani kwajing'iyi Lazalu asang'wiliyi muji afu."
"44012002 Hiyakumutelekela yakujya kwenoku. Mata hakuyikalakela, ilang'a Lazalu hakushakama nawakwawu ajing'i nakujya naYesu."
"44012003 jichi Maliya hakunona lita yanketenki yamanzhi evumba jajiwahi aswezha kulema wuseya, hakuwayisha majatilu aYesu, hakukombola majatilu inji nansuki zhinji; itala jezhima jiipuka niivumba janowu manzhi."
"44012004 Kambanzhi kinji wumu, Yujasi Isakaloti, wukukeng'a kumufukezha,"
"44012005 hakwila ninji, Alekelaji kulanjisha awa manzhi namali nkulakazhi zhisatu (300), ayinka atuzweng'i?"
"44012006 Chahosheliyi ichi halonjeli kwakama atuzweng'uku, wahosheli nanochu chajing'iyi ikombi, wajing'i wahemba fuuba, wanonenang'amu mali ashilang'awu mufuuba."
"44012007 jichi Yesu hakwila ninji, Muleki kwinji, wakeng'a kunswekela ifuku jakanzhiikawu."
"44012008 Atuzweng'i mwekala nawu mafuku ezhima, hakwila ami hinukwikala nenu mafuku ezhimaku."
"44012009 AYujeya amavulu nankashi chanatiyuwu nawu wuji kwenoku, hiyakuyaku. Hiyalonjeli kwaYesu hohuku, alonjeli nawu amoni niLazalu asang'wiliyi muji afu."
44012010 Ilang'a akulumpi zhawatuplistu akwatili mpúng'a nawu amuzhahi niLazalu nawa.
44012011 Mulong'a aYujeya amavulu ayili nakumukuhwelela Yesu hansang'u yaLazalu.
"44012012 Chikunachi, izaza jeneni jawantu áyili kuchawizha, chanatiyuwu nawu Yesu wuji nakwinza kuYelusalema,"
"44012013 hiyakunona nyitayi yanyikoma, hiyakuya nakumukinkilila. Hiyakubijika nawu, Kisu kisu, wamwinu winzi! Wakiswilewa iwu wukwinza mwizhina jaMWANTA, jiyi Mwanta waIsalela!"
"44012014 Yesu chanawaniyi mwana kachimbulu, hakukanjamahu;"
"44012015 neyi chanasonekuwu nawu, Eyi mwana kaZiyona wamumbanja, Bayi wutiya womaku; Tala, Mwanta weyi hakwinza kujeyi Nakwenjela hamwana kachimbulu."
"44012016 Hakusambila atumbanzhi twinji hiyelukili yumiyuku, ilang'a chanamulemeshuwu jehi Yesu, hiyakwanuka chamusonekeluwu, nichamwililuwu yumiyi."
"44012017 jichi izaza jawantu ajing'iyi nawu hamutambikiliyi Lazalu afumi mwizhamu hamusang'wiliyi muji afu, hiyakushimuna mwamwenuwu."
"44012018 jihu hafumini kumukinkilila kuji izaza jawantu, mulong'a anatiyi jehi nawu nakong'i jehi chinzhikizhilu ichi."
"44012019 jichi aFwalisewu hiyakuhosha wumu namukwawu nawu, Talenu chimukumukang'anya; itung'a jezhima hijikumulonjela."
"44012020 Mukachi kanowu antu ayili nakujifukula kuji Nzambi kuchawizha, mwajing'i aGliki amu."
"44012021 Wena hiyakuya kuji Fwilipu wakuBeteseja wamung'aliliya, hiyakumulomba nawu, Eyi mwanta, tunakeng'i tumumoni Yesu."
"44012022 Fwilipu hakuya nakulezha Anjeli; Anjeli nawa hakwinza naFwilipu, hiyakulezha Yesu."
"44012023 Yesu hakuyakula ninji, Mpinzhi yakulemeshawu Mwana kaMuntu yenza jehi."
"44012024 Chalala chalala, nukuyilezha nami, mbutu yatijiku ching'a yiholokela mumaseki yifwa, mukunkulwayi yikushakamang'a inkawayu; ilang'a neyi yikufwa yikusong'a yayivulu."
"44012025 Muntu wukukeng'a wumi winji wakawuzhimbesha; muntu wukuhela wumi winji mumpata yamunu mwishina, wakawuhemba nikukuhanja kwahayanyaka."
"44012026 Muntu wukunkalakela, anlonjeli; kunakekalami jiku kwakekala ning'amba yami; muntu wukunkalakela, akamulemesha kuji Tata."
"44012027 Ichi jinu muchima wami hiwukukaba. Nukuhosha namiji? Nili nami, Eyi Tata, mpulwishi kumpinzhi iyi, tahinji? jichi nenzhilili, nalonjeli mpinzhi yoyeniyi."
"44012028 Tata, lemeshaku izhina jeyi. Hikukwinza izu jakufuma mwiwulu ninji, Najilemeshi jehi, nakajilemesha nawa cheng'i."
"44012029 jichi izaza jawantu emenuku chanajitiyuwu, hiyakwila nawu kunajijimi. Amakwawu nawu, Kang'elu nahoshi nayena."
"44012030 Yesu hakwakula ninji, Izu iji jinenzi hansang'u yenu, bayi hansang'u yamuku."
44012031 Ichi jinu kusompesha mpata yamunu mwishina kunashiki jehi. Ichi jinu mwanta wayuulang'a mpata yamunu mwishina hakwikala chimwang'azhi.
"44012032 Neyi akumfumisha heseki annyamuna kwiwulu, nakakokela antu ezhima kujami aweni."
"44012033 Chahosheliyi mwenimu, washimwini kufwa kwakukeng'a kufwayi."
"44012034 Izaza jawantu hiyakumwakula nawu, Etu twatiyang'a kunshimbi nawu, Klistu washakamang'a hayanyaka; inji eyi wukwila ng'ahi neyi Mwana kaMuntu ching'a akamunyamuna kwiwulu? Inji yeniwu Mwana kaMuntu hinyi?"
"44012035 jichi Yesu hakuyila ninji, Muchiji nachezhezhi mafuku antesha. Enjenung'a himuchiji nachezhezhi, mwijima keng'a wuyikulukili. Muntu wukwenja mumwijima hakwiluka kwakuyayuku."
"44012036 Himuchiji nachezhezhi kuhwelelenu chezhezhi, mwikali akwachezhezhi."
"44012037 Hela amumweni nakukong'a yinzhikizhilu yayivulu, alekeli kwawu kumukuhwelela;"
"44012038 kulonja izu jakaplofwetu Isaya jakalumbuluki jeliliyi ninji, Eyi MWANTA, nákuhweleli mutunashimuni hinyi? Chikasa chaMWANTA anachimwekeshi kujinyi?"
"44012039 jichi chakang'enyuwu kukuhwelela; neyi cheliliyi cheng'i Isaya,"
"44012040 ninji, Yizhimi mesu awu, yichinchikishi nyichima yawu, Abuli kumona namesu awu, abuli kushinshika munyichima yawu, Akabuli kubalumuka munyichima yawu nakenja kayuuka."
"44012041 Isaya wahosheli mazu awa nanochu chamweniyi lubanzhi lwakulema kwinji, hakumutena niyena."
"44012042 Hela chochu, anyuuli amavulu amukuhweleleli; ilang'a abulili kumwitezha nawoma wawaFwalisewu, akenja kayihang'a mushikola yawu."
44012043 Akeng'eli kuyilemesha kuji antu; kuyilemesha kuji Nzambi hiyachikeng'eli chalalaku.
"44012044 Yesu hakubijika ninji, Muntu wankuhwelelang'ami, hankuhwelelang'a ami hohuku, wakuhwelelang'a ona wantemesheli."
"44012045 Muntu wanmonang'ami, wamonang'a yena wantemesheli."
"44012046 Ami nenzi niikali chezhezhi champata yamunu mwishina, kulonja muntu wukunkuhwelela abuli kushakama mumwijima."
"44012047 Muntu wukutiya mazu nahoshang'ami, abula kuhembamu, ami hinakamusompeshaku; mulong'a hinenzhili nakusompesha antu ampata yamunu mwishinaku, nalonjeli kwamwina antu ampata yamunu mwishina."
"44012048 Muntu wukunleka, wukubula kwitezha munahoshang'a, wukweti nsompeshi yinji; mazu inahoshi wowu amba kamusompesha hefuku jakukuminina."
"44012049 Mulong'a hinahoshi chakumuchima wamami awenuku; Tata wantemesheli jiyi nanlezhi munukulezha antu, nimunukuhosha."
"44012050 Neluki chachiwahi nami, mwananlezhiyi hiwumi wahayanyaka. Mwezhima munahoshang'a, nahoshang'a mwakunlezha kuji Tata."
"44013001 Henohu chawizha chaChipanjakenu chichiji kanja chitachiki, Yesu welukili ninji mpinzhi yami yakufuma mumpata yamunu mwishina niyi kuji Tata yinashiki jehi. Chakeng'eliyi antu inji ajing'i mumpata yamunu mwishina, wayikeng'eli hachikupu njo-o nikunsa."
"44013002 Hajing'uwu nakujya, henohu jiyabolu weng'izha jehi mumuchima waYujasi Isakaloti, mwana kaShimona, zhakumufukezha,"
"44013003 Yesu chanelukiyi ninji Tata nashi yuma yezhima mumakasinji, neluki ninji wafumini kuji Nzambi, hakufunta kuji Nzambi;"
"44013004 hakunyamuka kukujya, hakutenteka mahininji ahewulu kumbaji, hakunona jitwayi, hakujivwala."
"44013005 Hakuhung'ununa menzhi mumbashila, hakutachika kuwelesha nyenju yawatumbanzhi, nakuyikombola najitwayi janavwaliyi."
"44013006 Chanashikiyi kuji Shimona Petulu, yena hakumwila ninji, Mwanta, keng'a wuweleshi nyenju yamami?"
"44013007 Yesu hakumwakula ninji, Ichi chinukwilami katataka hiwunachilukuku, ilang'a chamba kakulumbulukila kunyaka yakenza."
"44013008 Petulu hakumwila ninji, Hiwamba kawelesha nyenju yamuku. Yesu hakumwakula ninji, Neyi nukubula kukuwelesha, hiwukutwesha kutiyang'ana nanamuku."
"44013009 Shimona Petulu hakumwila ninji, Mwanta, bayi nyenju yami hohuku, ilang'a nikumakasami nikumutu."
"44013010 Yesu hakumwila ninji, Muntu naweli jehi muzhimba wezhima hakukeng'a kuwela cheng'uku, ching'a kunyenju hohu; natooki jehi muzhimba wezhima. Enu munatooki jehi, ilang'a himunatooki wezhima wenuku."
"44013011 Mulong'a welukili muntu wukukeng'a kumufukezha; jihu hafumini kwila ninji, Himunatooki wezhima wenuku."
"44013012 Cheliliyi naweleshi jehi nyenju yawu, nanoni jehi yuma yinji yakuvwala, nashakami jehi cheng'i, hakuyila ninji, Ichi chinayili munachiluki, tahinji?"
"44013013 Enu mwang'ilang'a nenu, Eyi Ntang'ishi; cheng'i nawa nenu, Eyi Mwanta. Mwelang'a chachiwahi, mulong'a jichi chiniji."
"44013014 Ami niMwanta wenu niNtang'ishi nawa, naweleshi nyenju yenu, jichi ninenu nawa mwaji kuweleshang'ana nyenju yenu."
"44013015 Mulong'a ami nayilezhi chuma chakwimbuzhola, kulonja ninenu nawa mwilang'a neyi munayilenu."
"44013016 Chalala chalala, nukuyilezha nami, njung'u habajikang'a nkaka yinjuku; hela muntu atemeshawu habajikang'a wámutemesheluku."
"44013017 Neyi muneluki yumiyi himukuyila, munakooleki"
"44013018 Hinayiteni wezhima wenuku; awa inatonji nayiluki; ilang'a nalonji mukanja wazhila wulumbuluki welawu nawu, Muntu wajyang'a yakujya yami nannyamwini jehi katutu kinji."
"44013019 Kufumisha hanu nukuyilezhang'a yuma yichiji kanja yimwekani, kulonja neyi yinamwekani jehi mwakatweshi kukuhwelela nenu, Ami Yami."
"44013020 Chalala chalala, nukuyilezha nami, yowu wukutambula muntu nukutemesha, nantambulami; muntu wukuntambulami, natambuli yena wantemesheli."
"44013021 Yesu chanahoshiyi ochu, hakukaba muspilitu yinji, hakushimuna ninji, Chalala chalala, nukuyilezha nami, haji mwinenu wumu wukumfukezha."
"44013022 Atumbanzhi hiyakujitala wumu namukwawu nawu, Nateninyi?"
"44013023 Kwajing'i kambanzhi kinji wumu akeng'eluwu kuji Yesu, hakukunjamena hebwambu jaYesu."
"44013024 jichi Shimona Petulu hakumukobola yena, hakumwila ninji, Tulezhi muntu anateniyi."
"44013025 Iku sang'a akunjamenayi hebwambu jaYesu, hakushetumuka, hakumwihula ninji, Mwanta, hinyi?"
"44013026 Yesu hakwakula ninji, Muntu nukutantila chibalu chajinkenji hinukumwinka, jiyi. Chanatantiyi hakumwinka Yujasi mwana kaShimona Isakaloti."
"44013027 Chanatambuliyi chibalu ochu chajinkenji Satana hakumwing'ila. jichi Yesu hakumwila ninji, Ilaku swayi muwunakeng'i kwila."
44013028 Kumesa hikwajing'i muntu welukili mwanatwaliyuku.
"44013029 Amakwawu atong'ozhokeli nawu kwizhi Yesu namwili Yujasi ninji, Yaku wulanji yuma yachijika chachawizha; inji kwizhi ayinki atuzweng'i yuma; mulong'a Yujasi jiyi wasenjelang'a fuuba yamali."
"44013030 jichi yena chanatambuliyi chibalu chajinkenji, ejika nihanzi. Henohu kuneli jehi wufuku."
"44013031 Chanejikiyi hanzi, Yesu hakuhosha ninji, Ichi jinu Mwana kaMuntu anamulemeshi jehi; niNzambi nawa anamulemeshi muji yena."
"44013032 Chanamulemeshuwu Nzambi muji yena, niNzambi keng'a alemeshi Mwana kaMuntu kachawichi."
"44013033 Enu anyana anyanya, niji nenu kampinzhi kanti hohu. Mwakankeng'akeng'a; múnahosha nawaYujeya nami, Kunukuya himukutwesha kushika kwoku; jimu nukuhosha nawa nanenu."
"44013034 Tiyenu, nukuyilezha nshimbi yayiha nami, Mukeng'ang'ani. Chinayikeng'ami, ninenu nawa keng'ang'anenu."
"44013035 Neyi mukukeng'ang'ana, jihu hakayilukilawu antu ezhima nawu muji atumbanzhi twami."
"44013036 Shimona Petulu hakumwihula ninji, Mwanta, wukuya kujihi? Yesu hakwakula ninji, Kunukuyami hiwukutwesha kunlonjela katatakaku, ilang'a wamba kanlonjela."
"44013037 Petulu hakumwila ninji, Mwanta, nukukang'enyaji kukulonjela katataka? Hela kufwa hamuzhimba weyeyi nukufwa tuhu."
"44013038 Yesu hakwakula ninji, Wukufwila hamuzhimba wamami, tahinji? Chalala chalala, nukukulezha nami, henohu ikombu kanja etiyiluku, eyi wakajikala mapampa kasatu neyi, Hinamwiluka Yesuku."
"44014001 Bayi mwakama munyichima yenuku. Mwamukuhwelelang'a Nzambi, nkuhwelelenu ninami nawa."
44014002 Mwitala jaTata yami mwakushakama mwekala mwamuvulu; neyi himwajing'i chochochuku naji kuyilezha. Nukuya nakuyilong'eshela mwakushakama.
"44014003 Chineli nami nukuya nakuyilong'eshela mwakushakama, Ami aweni nakenza cheng'i nakuyitambula; kulonja kunakekalami, jiku mwakekala ninenu nawa."
"44014004 Kunukuyami, nzhila mwayiluka jehi."
"44014005 Tomasi hakumwila ninji, Mwanta, hitweluka kuwukuyaku; inji nzhila tukuyiluka ng'ahi?"
"44014006 Yesu hakumwila ninji, Ami yami nzhila, niwalala, niwumi. Kwosi muntu niwumu wukwinza kuji Tata ching'a hajami."
"44014007 Neyi mwang'ilukili, mutenowu mwaji kwiluka niTata yami nawa; kufumisha kulelu munamwiluki, munamumoni jehi."
"44014008 Fwilipu hakumwila ninji, Mwanta, tulezhi Tata; jimu tunakeng'i hohu."
"44014009 Yesu hakumwila ninji, Eyi Fwilipu, múnashakami nenu mwezhimimu, wubuli kung'iluka? Muntu nanmonami namoni Tata. Wuneliliji neyi, Tulezhi Tata?"
"44014010 Chinekalami muji Tata, niTata mujami, eyi kukuhwelelamu nehi? Awa mazu nayilezhang'a, himazu akumuchima wamami awenuku, Tata washakama mujami jiyi wuji nakukalakala nyijimu yinji."
"44014011 Nkuhwelelenu nenu nekala muji Tata, niTata wekala mujami; hela neyi omu nehi, nkuhwelelenu kwakunyijimu yayeni."
"44014012 Chalala chalala, nukuyilezha nami, muntu wukunkuhwelela, nyijimu yinukukong'a niyena wakayikong'a; wakakong'a niyakubajika iyi, nanichi chinukuya kuji Tata."
"44014013 Chonsu chimukulomba mwizhina jami nukuchila, kulonja Tata amulemesheli muji Mwana."
44014014 Neyi mukulomba chuma mwizhina jami nukuchila.
"44014015 Neyi mwankeng'a, mukuhembang'a munayilezhang'a."
"44014016 Ami nakamulomba Tata, wakayinka Nkwashi mukwawu akekali nanenu nyaka yezhima."
"44014017 Yowu Spilitu wawalala, abulang'a kutwesha kutambulawu kuji antu ampata yamunu mwishina; mulong'a abulang'a kumumona, hela kumwiluka hiyamwilukaku; ilang'a enu mwamwiluka mulong'a washakama nanenu, wakekala mujenu."
44014018 Hinakayishiya neyi anshonaku; nakenza kujenu.
"44014019 Kunashali kampinzhi kantesha hohu, antu ampata yamunu mwishina hiyakanmona nawa cheng'uku; ilang'a enu mwakanmona; chinahanjang'ami, jichi chimwakahanjang'a ninenu."
"44014020 Ifuku oju mwakeluka nenu ami nekala muji Tata yami, ninenu mwekala mujami, ninami mujenu."
"44014021 Muntu wukweti mazu inayilezhang'a nakuyihemba, jiyi wankeng'a; ninowu wankeng'a akumukeng'a kuji Tata yami, ninami nukumukeng'a, nukujimwekeshang'a kuji yena."
"44014022 Yuja wacheng'i, hiIsakalotuku, hakumwihula ninji, Eyi Mwanta, ichi chiwukujimwekesha kujetu, wubuli kujimwekesha kuji antu ampata yamunu mwishina, chikufuma hanka?"
"44014023 Yesu hakumwakula ninji, Muntu wankeng'a wukuhemba mazu ami; Tata yami wukumukeng'a, ninetu tukwinza kuji yena tukushakama ninji."
"44014024 Muntu wabula kunkeng'a hahembang'a mazu amuku; nimazu awa imukutiya hiyamuku, aTata wantemesheli."
44014025 Nasambilang'ahu jehi kuyilezha mazu awa hohanu hinichiji kushakama nanenu.
"44014026 Ilang'a Nkwashi, jiyi Spilitu Wazhila, akatemeshawu kuji Tata mwizhina jami, jiyi wakayitang'isha yuma yezhima, wakayanukisha yinayilezhi yezhima."
"44014027 Kuwunja nayishiyili; kuwunja kunawunjang'ami nayinki. Hinayinki neyi chenkang'awu antu ampata yamunu mwishinaku. Bayi mwakama munyichima yenuku, bayi mutiya hela womaku."
"44014028 Munatiyi chinayili nami nukuya kwacheng'i, nakenza kujenu. Neyi mwankeng'a, mutenowu munazang'alali nanichi chinukuya kuji Tata, mulong'a Tata wambajikami."
"44014029 Nayilezhang'ahu jehi hohanu hichichiji kanja chinzi, kulonja chichakenza mwakakuhweleli."
44014030 Hinukuhosha cheng'i nanenu mazu amavuluku; mulong'a mwanta wayuulang'a mpata yamunu mwishina hakwinza; niyena hakweti chuma mujamuku.
"44014031 Ami nelang'a mwanlezheliyi Tata, kulonja antu ampata yamunu mwishina akeluki nawu nakeng'a Tata. Nyamukenu tuyenu."
"44015001 Ami yami muvinyu walala, Tata yami jiyi njimi."
"44015002 Nyitayi yezhima yamujami yabulang'a kusong'a nyikabu, wayikunkulang'aku; niyezhima yasong'ang'a nyikabu wayitookeshang'a, kulonja yisong'i nyikabu yayivulu."
44015003 Enu munatooki jehi namazu inahoshi nanenu.
"44015004 Shakamenu mujami, ninami nishakami mujenu. Chakang'anyang'a mutayi kusong'a nyikabu inkawawu ching'a wushakama mumuvinyu, chochimu ninenu nawa mukukang'anya ching'a mushakama mujami."
"44015005 Ami yami muvinyu, enu munyitayi; muntu washakamang'a mujami ninami muji yena, jiyi wasong'ang'a nyikabu yaswezha kuvula; mulong'a chakaji ami himukutwesha kwila hela chuma nichimuku."
"44015006 Neyi muntu nabuli kushakama mujami, akumunata neyi mutayi, wukuuma; akuyikung'ula nakuyinatila mukesi, yikusukuma."
"44015007 Neyi mukushakama mujami, nimazu ami ashakama mujenu, mukulomba chonsu chimukukeng'a, akuyililachu."
"44015008 Chuma chakumulemesha nachu Tata yami, chochakusong'a nyikabu yayivulu; himukwikala atumbanzhi twami."
"44015009 Mwanankeng'uwu kuji Tata, jimu nawa munayikeng'enu; shakamenu mukukeng'a kwami."
"44015010 Neyi mukuhembang'a munayilezhang'a mukushakama mukukeng'a kwami; neyi chinahembang'ami mwanlezhang'awu kuji Tata yami, nashakamang'a mukukeng'a kwinji."
"44015011 Chinayilezhi yumiyi nalonji muzang'alu wami wikali mujenu, nimuzang'alu wenu wuwanini."
"44015012 Nayilezhi nami mukeng'ang'ani, neyi chinayikeng'i jehi ami."
"44015013 Hikuji kukeng'a kwabajika kwenikuku, kwakutulayi muntu wumi winji hanyizhimba yawamabwambu zhinji."
44015014 Neyi mukwila munukuyilezha mukwikala amabwambu zhami.
"44015015 Hinukuyitena nawa cheng'i nami muyanjung'uku; mulong'a njung'u helukang'a mwelang'ayi nkaka yinjuku. Ilang'a nayiteni jehi nami muji amabwambu, mulong'a nayilezhi jehi yuma yezhima yinatiyili kuji Tata yami."
"44015016 Hiyenu mwantonjeli amuku, ami yami nayitonjelenu, nayikunzhiki kumujimu wakuya nakusong'a nyikabu, ninyikabu yenu yakashakami yayiwenyi, kulonja ayinki chonsu chimukulomba Tata mwizhina jami."
44015017 Nukuyilezha mwenimu kulonja mukeng'ang'ani.
"44015018 Neyi akuyihela kuji antu ampata yamunu mwishina, ilukenu nenu asambila jehi kunhelami, enu achiji kanja ayiheli."
"44015019 Neyi enu mwajing'i ampata yamunu mwishina, akwampata yamunu mwishina aji kukeng'a antu awu. Enu himuji ampata yamunu mwishinaku, ilang'a ami nayitonjeli mukachi kawantu ampata yamunu mwishina; jihu hanafumi kuyihela kuji antu ampata yamunu mwishina."
"44015020 Anukenu mazu inayilezha nami, Njung'u habajikang'a nkaka yinjuku. Chanankabishuwu ami, ninenu nawa akayikabisha. Neyi ahembeli mazu ami, akahemba mazu enu nawa."
"44015021 Ilang'a yuma yezhimiyi akayilila hansang'u yezhina jami, mulong'a anabuli kwiluka yena wantemesheli."
"44015022 Neyi nabulili kwinza nakuhosha nawu, hiyaji kwikala nanshijuku. Hakwilichi hiyakweti mwakuleyela nanshiji yawuku."
"44015023 Muntu wukunhelami, naheli niTata yami nawa."
"44015024 Neyi nabulili kwila mukachi kawu nyijimu yabulili kukong'ahu jehi muntu wacheng'i, hiyaji kwikala nanshijuku. Hakwilichi anayimoni nikunhelami niTata yami nawa."
"44015025 Chumichi chinalonji kulumbulula mazu asonekeluwu munshimbi yawu eliluwu nawu, Ananheli chakaji mulong'a."
"44015026 Ilang'a chakenzayi Nkwashi nákayitemeshela wakuji Tata, yowu Spilitu wawalala, wakufuma kuji Tata, jiyi wakela chinsahu chami."
44015027 Ninenu nawa mwakela ayinsahu nanichi chimunekali nanami kufumisha kutachi.
44016001 Chinayilezhi yumiyi nalonji akabuli kuyijimbwisha.
"44016002 Akayihang'a mumashikola; eng'a, mpinzhi yakenza yakela muntu wákayizhaha, wakatong'ozhoka ninji wuji nakukalakela Nzambi mujimu."
44016003 Akela yumiyi nanochu chabula kwilukawu Tata hela ami.
"44016004 Nayilezhi yumiyi kulonja neyi mpinzhi yawu yinenzi mwakaanukang'a nenu nayilezhelumu jehi. Hatachi hinayilezhelang'a yumiyuku, mulong'a najing'i nenu."
"44016005 Katataka hinukuya kuji yena wantemesheli. Kwosi mwinenu wumu wukung'ihula ninji, Wukuya kujihuku?"
"44016006 Chinayilezhi mazu awa, munyichima yenu muji kwakuneng'a hohu."
"44016007 Hela chochu, nukuyilezha mwalala nami, chinukufumahu chikuyiwahilenu; neyi nukubula kufumahu, Nkwashi hakwinza kujenuku; ilang'a neyi nukuya, nakamutemesha enzi kujenu."
"44016008 Niyena chakenzayi, wakakonkolola antu ampata yamunu mwishina nansang'u yanshiji, nansang'u yakulong'a, ninansang'u yakusompesha."
44016009 Wakayikonkolola hansang'u yanshiji nanichi chabulang'awu kunkuhwelela;
"44016010 hansang'u yakulong'a nanichi chinukuya kuji Tata, himwakanmona cheng'uku;"
44016011 hansang'u yakusompesha nanichi chaneliyi mwanta wampata yamunu mwishina anamusompeshi jehi.
"44016012 Nichiji nayuma yayivulu yakuyilezha, ilang'a katataka himukuyitweshaku."
"44016013 Ilang'a chakenzayi Spilitu wawalala, wakayilombola muwalala wezhima. Hakahoshang'a yakumuchima winji yomwenuku, wakahoshang'a mwatiyang'ayi mwezhima, wakashimunang'ahu jehi yuma yakenza."
"44016014 Yena wakanlemeshami, wakatambula yuma yamami, wakayishimwinamu enu."
"44016015 Yuma yaTata yezhima yamami; jichi chineli nami wakatambula yuma yamami, wakayishimwinamu enu."
44016016 Mukuhita kampinzhi kanti himukunmonaku; mwakahita kampinzhi kakwawu kanti mwakanmona chalumbuluka.
"44016017 jichi atumbanzhi twinji amu hiyakujihula nawu, Chanatulezhiyi ninji, Mukuhita kampinzhi kanti himukunmonaku, mwakahita kampinzhi kakwawu kanti mwakanmona chalumbuluka; cheng'i ninji, Mulong'a nukuya kuji Tata; chaya mujihi?"
"44016018 jichi hiyakujihula nawu, Chanatulezhiyi ninji, Mukuhita kampinzhi kanti; chaya mujihi? Etu hituneluki mwanatulezhiyuku."
"44016019 Yesu neluki jehi chakukeng'a kumwihulawu; hakuyila ninji, Muji nakujihuzhola nsang'u yamazu inahoshi nami mukuhita kampinzhi kanti himukunmonaku, mwakahita kampinzhi kakwawu kanti mwakanmona chalumbuluka; tahinji?"
"44016020 Chalala chalala, nukuyilezha nami, mukujila, mukululuta, hakwila antu ampata yamunu mwishina akuzang'alala. Enu mukuneng'a, ilang'a kuneng'a kwenu kwakabalumuka muzang'alu."
"44016021 Mumbanja waneng'ang'a hafunyishang'ayi, mulong'a mpinzhi yinji yinamuwani jehi; hakwila neyi navwali jehi mwaninji, hakwanuka nawa cheng'i ihung'uku, namuzang'alu wamuntu navwaliki mumpata yamunu mwishina."
"44016022 jichi enu muji nakuneng'a katataka, ilang'a nakayimona cheng'i, mwakazang'alala munyichima yenu, nimuzang'alu wenu kwosi wakayitambulawuku."
"44016023 jena ifuku oju himwakang'ihula cheng'i chumaku. Chalala chalala, nukuyilezha nami, neyi haji chuma chimwakamulomba Tata, wakayinkachu mwizhina jami."
"44016024 Kanja mulombang'ahu jehi chuma mwizhina jamuku. Lombenu mutambuli, kulonja muzang'alu wenu wuwanini."
"44016025 Nahoshi nenu mwenimu nayishimu, ilang'a mpinzhi yakenza hinakahosha nenu nayishimuku, nakayilezha zhaTata chalumbuluka"
"44016026 jena ifuku oju mwakalomba mwizhina jami; hinukuyila nami yami nakayilombela kuji Tataku,"
"44016027 mulong'a yomweni Tata wayikeng'a nanichi chimunankeng'ami, nanichi chimunakuhweleli nenu ami nafumini kuji Tata."
"44016028 Nafumini kuji Tata, nenzi mumpata yamunu mwishina; cheng'i nawa nukufuma mumpata yamunu mwishina, nukuya kuji Tata."
"44016029 Atumbanzhi twinji hiyakwila nawu, Ichi jinu hiwukuhosha chalumbuluka, hiwuji nakuhosha nayishimuku."
"44016030 Ichi jinu tuneluki jehi netu eyi weluka yuma yezhima, hichikweti kukwihula chuma kuji muntuku. jichi tunakuhweleli netu wafumini kuji Nzambi."
"44016031 Yesu hakuyakula ninji, Ichi jinu munakuhweleli, tahinji?"
"44016032 Talenu, mpinzhi yikwinza, eng'a yinenzi jehi, yakuyipalang'eshawu wezhima wenu, muntu nakwinji, muntu nakwinji, mukunshiya kankawami; ilang'a hiniji kankawamuku, niji naTata."
"44016033 Chinahoshi nenu mwenimu, nalonji nami mumoni kuwunja mujami. Mukumona lukaji mumpata yamunu mwishina, ilang'a tiyenu kuwaha, ami nemiki mpata yamunu mwishina mushinju."
"44017001 Yesu chanahoshiyi mwenimu, hakufumbula mesu kwiwulu, hakwila ninji, Tata, mpinzhi yinashiki jehi. Lemeshaku Mwaneyi, kulonja Mwana akulemesheyi."
"44017002 Chiwunamwinki wanta haji antu ezhima, kulonja ana ezhima wunamwinki ayinki wumi wahayanyaka."
"44017003 Wumi wahayanyaka woweniwu, wakukwiluka eyi Nzambi walala wumu hohu, niYesu Klistu wátemesheli."
"44017004 Ami nakulemeshi hamaseki, namanishi jehi mujimu wanyinkeli kwila."
"44017005 Ichi jinu, eyi Tata, anlemesheli kumu naneyi aweni nalubanzhi lwakulema lunajing'i nalu hajing'i mpata yamunu mwishina yichiji kanja."
"44017006 Namwekeshi izhina jeyi kuji antu wanyinkeli mukachi kawakwampata yamunu mwishina; ajing'i eyeyi, yeyi wanyinkeluwu, niwena anahembi izu jeyi."
44017007 Ichi jinu aneluki jehi nawu yuma yezhima yiwunanyinki yinafumi kujeyi;
"44017008 mulong'a mazu wanyinkeli ami nayinki wena; niwena anayitambuli; aneluki chalala nawu ami nafumini kujeyi, anakuhweleli nawu yeyi wantemesheli."
"44017009 Ami nukuyilombelela wena; hinukulombelela akwampata yamunu mwishinaku, ching'a wowu antu wunanyinki, mulong'a wena hiyantu eyi."
"44017010 Yuma yamami yezhima yeyeyi, niyeyi jiyi yamami; ninami hinukulemena muji wena."
"44017011 Hinukwikala nawa cheng'i mumpata yamunu mwishinaku, ilang'a awa aji mumpata yamunu mwishina; ami hinukwinza kujeyi. Eyi Tata Wazhila, yihembi mwizhina jeyi awa wunanyinki, kulonja ekali wumu neyi chitwekaletu."
"44017012 Chinajing'i nawu, nayihembeli awa wunanyinki mwizhina jeyi. Nayihembi; kwosi niwumu nakisikuku, ching'a yowu mukwakunong'a, kulonja mukanja wazhila wulumbuluki."
"44017013 Ichi jinu hinukwinza kujeyi. Hinukuhosha mwenimu hinichiji mumpata yamunu mwishina, kulonja muzang'alu wami wuwanini muji wena."
"44017014 Ami nayinki izu jeyi; akwampata yamunu mwishina anayiheli nanichi chanabuluwu kwikala ampata yamunu mwishina, neyi chineli ami nawa hiniji wampata yamunu mwishinaku."
"44017015 Hinalombi nami wuyifumishi mumpata yamunu mwishinaku, ilang'a nami wuyihembi kuji wátama."
"44017016 Wena hiyaji nawa ampata yamunu mwishinaku, neyi chineli ninami hiniji wampata yamunu mwishinaku."
44017017 Yizhiliki nawalala. Izu jeyi jiwu walala.
"44017018 Chiwantemeshelami mumpata yamunu mwishina, jichi chinayitemeshi niwena mumpata yamunu mwishina."
"44017019 Ami hinukujizhilikila wena, kulonja awenawu akekali azhila nawalala."
44017020 Hinukukumina jakuyilombelela wena hohuku; ilang'a nukulombelela niwena akunkuhwelela namazu awu;
"44017021 kulonja wezhima wawu akekali wumu, neyi chiwekala eyi Tata mujami ninami mujeyi; kulonja niwena akekali mujetu, kulonja akwampata yamunu mwishina akakuhweleli nawu yeyi wantemesheli."
"44017022 Nilubanji lwakulema luwunanyinki nayinki wena, kulonja akekali wumu neyi chitwekaletu wumu."
"44017023 Ami muji wena nineyi mujami, kulonja chakwikalawu wumu hohu eli alala chikupu, kulonja akwampata yamunu mwishina akeluki nawu yeyi wantemesheli, akeluki nawu wayikeng'eli neyi chiwankeng'elami."
"44017024 Tata, nakeng'i nami antu wunanyinki akekali chimu nanami kunakekalami, kulonja akabanzhilang'a lubanzhi lwakulema kwami luwunanyinki, nanochu chiwankeng'eli helili chikuku champata yamunu mwishina chichiji kanja."
"44017025 Eyi Tata walong'a, antu ampata yamunu mwishina hiyakwilukiluku, ilang'a ami nakwilukili; ninawa aneluki nawu yeyi wantemesheli."
"44017026 Nayilumbulwili izhina jeyi kulonja ajiluki, nakayilumbulwilang'aju nawa kulonja akajiluki; kulonja kukeng'a kuwankeng'eli nachu kwakekali muji wena ninami nakekali muji wena."
"44018001 Chanahoshiyi mazu awa, Yesu hakwijika nawatumbanzhi twinji, hakuya kwishinaji jakalong'a Kijiloni kwájing'i itempa, hakwing'ilamu yomweni nawatumbanzhi twinji."
"44018002 Ilang'a iwu Yujasi wámufukezheli, welukili kwenoku, mulong'a Yesu wayilang'aku kakavulu nawatumbanzhi twinji."
"44018003 Yujasi chanatambuliyi chenju chamashijika nianhembi kuji akulumpi zhawatuplistu nikuji aFwalisewu, hakuya kwenoku namanong'u niyimunyi niyitwa."
"44018004 jichi Yesu weluka jehi yuma yezhima yikukeng'a kumushikena, hakuyikinkilila. Hakuyihula ninji, Mukukeng'anyi?"
"44018005 Hiyakumwakula nawu, Yesu wakuNazaleta. Yesu hakuyila ninji, Ami Yami. NiYujasi wámufukezheli, nemani chimu nawu."
"44018006 Ochu chayililiyi ninji, Ami Yami; hiyakufunta mankinkanyima, ajimbuka niheseki."
"44018007 Hakuyihula cheng'i ninji, Mukukeng'anyi? Nawu, Yesu wakuNazaleta."
"44018008 Yesu hakuyakula ninji, Nayilezhi jehi nami, Ami Yami; jichi neyi yami muji nakukeng'a, yilekenu awa ajiyili kwawu;"
"44018009 kulonja izu jahoshayi jehi jilumbuluki, jeliliyi ninji, Awa wanyinkeli hinazhimbeshuhu hela wumuku."
"44018010 jichi Shimona Petulu wajing'i nampoku yakabali, hakuyihola hakutapa njung'u yakaplistu muneni, kutapa kwakumuketula itu jinji jachijiilu. Izhina janowu njung'u Malikusa."
"44018011 jichi Yesu hakumwila Petulu ninji, Somekaku mpoku yeyi muchinjalu chayu; lupasa lwananyinkiyi Tata nibuli kulwinwa?"
"44018012 Ochu chenju, nimukulumpi wawanhembi, nianhembi awaYujeya, hiyakumukwata Yesu, hiyakumukasa."
"44018013 Asambilili kumutwala kuji Anasi, mulong'a jiyi mukuwaKayafwasi wajing'i kaplistu muneni hamwakowu."
"44018014 Yena Kayafwasi jiyi walezheli aYujeya maana akwila ninji, Chinawahi muntu wumu afwili awa antu."
"44018015 Shimona Petulu hakumulonjela Yesu, nikambanzhi mukwawu nawa. Owu kambanzhi mukwawu amwiluka jehi kuji kaplistu muneni, hakwing'ila naYesu muchipang'u chakaplistu muneni."
"44018016 Ilang'a Petulu hakwimana hanzi kuchisu. Owu kambanzhi mukwawu elukawu kuji kaplistu muneni, hakwijika, hakuhosha namumbanja wahembelang'a kuchisu, hakumwing'izha Petulu."
"44018017 jichi chang'ajima chamumbanja wahembelang'a kuchisu, hakumwihula Petulu ninji, Nineyi nawa wukambanzhi kaniwu muntu, tahinji? Yena hakwila ninji, Nehi, hiyamuku."
"44018018 Henohu anjung'u nawanhembi ajing'i nakwimana kwenoku, abutula jehi kesi kamakala. Ajing'i nakwota kesi namashika ajing'uku, niPetulu nawa hakwimana nawu nakwota kesi."
"44018019 jichi kaplistu muneni hakumwihuzhola Yesu nsang'u yawatumbanzhi twinji, nintang'ishilu yinji."
"44018020 Yesu hakumwakula ninji, Ami nahosheli hatooka kumesu awantu ezhima. Natang'ishilang'a mafuku ezhima mumashikola nimuTembeli mwapompelang'a aYujeya ezhima. Hinahoshuhu jehi chuma hambajuku."
44018021 Wukung'ihuzholelaji? Yihuli antu ajing'i nakuntiya chinahoshelang'a. Wena eluka chinahosheli.
"44018022 Chanahoshiyi mwenimu, nhembi wemenuku hakumweta Yesu mbang'ala, ninji, Kaplistu muneni wumwakuli chenochu?"
"44018023 Yesu hakumwakula ninji, Neyi nahoshi chatama, shimunaku chinatamishi, ilang'a neyi chachiwahi wunang'eteliji?"
44018024 Anasi hakumutemesha kuji kaplistu muneni Kayafwasi chochamukasawu.
"44018025 Henohu Shimona Petulu sang'a emenayi nakwota kesi. jichi hiyakumwihula nawu, Nineyi nawa wukambanzhi kinji? Yena hakujikala ninji, Nehi, hiyamuku."
"44018026 Kuchinka kambanzhi wumu wakaplistu muneni, ntang'a yanowu muntu aketulawu itu kuji Petulu, ninji, Ami hinakumona chimu ninji mwitempaku?"
44018027 jichi Petulu hakujikala cheng'i; ikombu etiyila nihohenohu.
"44018028 jichi hiyakumufumisha Yesu kuji Kayafwasi kwajing'iyi, hiyakumwing'izha mwitala jakusompela. Henohu kunachi jehi. Ilang'a awenawu kwing'ila mwitala jakusompela nehi, akenja kajizhilola, kulonja atweshi kujya Chipanjakenu."
"44018029 jichi Pilatu hakwijika hanzi haji wena ninji, Iwu muntu munamuholokeli namulong'anyi?"
"44018030 Hiyakumwakula nawu, Neyi yeniwu muntu hajing'i mukwakutamishaku, twaji kumuleta kujeyi?"
"44018031 Pilatu hakuyila ninji, Mutambulenu mumusompeshi enu aweni mwaya nshimbi yenu. AYujeya hiyakumwila nawu, Etu kuzhaha muntu chinzhila;"
"44018032 kulonja mazu ahosheliyi Yesu, ashimwiniyi mwakafwilayi alumbuluki."
"44018033 jichi Pilatu hakufunta cheng'i mwitala jakusompela, hakumutambika Yesu, hakumwila ninji, Eyi komana wuMwanta wawaYujeya?"
"44018034 Yesu hakwakula ninji, Wunahoshi mwenimu eyi aweni, tahinji anakulezhumu kuji antu acheng'i?"
"44018035 Pilatu hakwakula ninji, Ami nikaYujeya, tahinji? Munza weyeyi aweni niakulumpi zhawatuplistu, jiwu anakuleti kujami. Wuneliji?"
"44018036 Yesu hakwakula ninji, Wanta wami hiwampata yamunu mwishinaku; neyi wanta wami wajing'i wampata yamunu mwishina, ambung'ami aji kulwa, kulonja abuli kunlubula kuji aYujeya; wanta wami hiwamunuku."
"44018037 jichi Pilatu hakumwila ninji, Eyi komana wumwanta? Yesu hakumwakula ninji, Wunahoshi eyi aweni neyi nimwanta; jichi chinavwalikilili, jichi chinenzhilili mumpata yamunu mwishina, kulonja nakeli chinsahu chawalala. Akwawalala ezhima atiyang'a izu jami."
"44018038 Pilatu hakumwihula ninji, Walala hichumanyi? Chanahoshiyi mwenimu hakwijika cheng'i haji aYujeya, hakuyila ninji, Ami kwami hinamumoni nachitelaku."
"44018039 Ilang'a mukweti chaaku chakwila ching'a niyumbiluku muntu wumu haChipanjakenu. jichi munakeng'i niyumbiluku Mwanta wawaYujeya, tahinji?"
"44018040 jichi hiyakuvwakuka nakubijika cheng'i nang'ovu nawu, Bayi yeniwuku, ching'a Balaba. Yena Balaba wajing'i kaponju."
"44019001 Pilatu hakumukwata Yesu, hakumuvupola nachikoti."
"44019002 Mashijika hiyakuyinja chibaaba chanying'a, hiyakumuvwikachu kumutu, amuvwika niihina jawusombu."
"44019003 Hiyakuya kuji yena, hiyakumwila nawu, Eyi Mwanta wawaYujeya, kalombu! Hiyakumweta namakasawu."
"44019004 Pilatu hakwijika cheng'i, hakuyila ninji, Talenu, hinukuyiijishilayi kulonja mwiluki nenu ami hinamumoni nachitelaku."
"44019005 jichi Yesu hakwijika navwali chibaaba chanying'a ninoju ihina jawusombu. Pilatu hakuyila ninji, Talenu iwu muntu!"
"44019006 jichi akulumpi zhawatuplistu nianhembi chanamumonuwu, hiyakubijika nawu, Mupopelenu hakulusu, mupopelenu! Pilatu hakuyila ninji, Mutambulenu enu aweni, mumupopeli hakulusu; ami kwami hinamumoni nachitelaku."
"44019007 AYujeya hiyakumwakula nawu, Etu tukweti nshimbi, nshimbi oyu yelang'a nawu nateli kufwa, mulong'a wajiteneni ninji, niMwana kaNzambi."
"44019008 jichi Pilatu chanatiyiyi mazu awa, yotiya niwoma waswezha."
"44019009 Hakwing'ila mwitala jakusompela, hakumwihula Yesu ninji, Eyi wafuma kujihi? Yesu kumwakula nehi."
"44019010 jichi Pilatu hakumwila ninji, Eyi kuhosha nanami nehi? Eyi kwiluka neyi ami nikweti wanta wakukuumbaku, nikweti niwanta wakukupopela hakulusu, nehi?"
"44019011 Yesu hakumwakula ninji, Neyi abula kukwinka wanta wakufuma mwiwulu, mutenowu wunakang'anyi kung'ila chuma. jichi iwu nanlubuli kujeyi jiyi wukweti mulong'a wakubajika."
"44019012 Henohu Pilatu hakukeng'a ninji amuumbuku. Ilang'a aYujeya hiyakubijika nawu, Neyi wukumuumbaku yeniwu, hiwukwikala ibwambu jaKesaluku; muntu wajitenang'a ninji nimwanta, halemeshang'a Kesaluku."
"44019013 jichi Pilatu chanatiyiyi mazu awa, hakumwijisha Yesu, hakushakama hetanja jakusompela kwatenang'awu nawu, Kuchisesa chamalola; muHebelu nawu, KuGabata."
"44019014 jenoju jajing'i ifuku jakulong'eshela ifuku jalema jaChipanjakenu; hajing'i neyi kwizhi mpinzhi yamuchitanu nayimu (12:00 hls). Hakuyila aYujeya ninji, Talenu Mwanta wenu!"
"44019015 Wena hiyakubijika nawu, Waaji! Waaji! Mupopelenu hakulusu! Pilatu hakuyila ninji, Nipopeli Mwanta wenu hakulusu? Akulumpi zhawatuplistu hiyakumwakula nawu, Mwanta wetu Kesali hohu; hitukweti mwanta wacheng'uku."
44019016 jichi hakuyinkayu wena kulonja amupopeli hakulusu.
"44019017 jichi hiyakumukwata Yesu, hiyakumutwala. Yena hakwijika, iku najisenjeli kulusu yinji, hakuya kwatenang'awu nawu, Kuchang'u; muHebelu nawu, KuGologota."
"44019018 Hiyakumupopela hakulusu kwenoku, hamu nawamakwawu ayeji, wumu hambaji, wumu hambaji, Yesu mukachi."
"44019019 Pilatu hakusoneka ninsang'u nawa, hakuyisha hakulusu. Asonekeluhu nawu, YESU WAKUNAZAlETA, MWANTA WAWAYUjEYA."
"44019020 jichi nsang'u iyi ayitang'ili kuji aYujeya amavulu; mulong'a oku kwamupopeleluwu Yesu hakulusu kwajing'i kwakwihi nang'anja; ayisonekeli mwijimi jaHebelu, nimwijimi jaLatini, nimwijimi jaGliki."
"44019021 jichi akulumpi zhawatuplistu niaYujeya hiyakumwila Pilatu nawu, Bayi wusoneka neyi, Mwanta wawaYujeyaku; ching'a neyi, Yena wajiteneni ninji, Ami niMwanta wawaYujeya."
"44019022 Pilatu hakwakula ninji, Mwomu munasoneki mwomu."
"44019023 Mashijika chanamupopeluwu Yesu hakulusu, hiyakunona yuma yinji yakuvwala, hiyakwambula muwana, mashijika ezhima hiyakuwanina iwu nachibalu chinji, iwu nachibalu chinji. Ilang'a mupila winji wajing'i wakutung'a kufumisha kwiwulu, wezhima wakaji muchiminu."
"44019024 jichi hiyakujila wumu namukwawu nawu, Bayi tuwutabulaku, tujitonjeli nachinzhikizhilu chakusakula nachu, tumoni muntu wukuwutambula; kulonja nyikanja yazhila yilumbuluki, yasonekeluwu nawu, Yuma yami yakuvwala anajanzhang'eni mukachi kawu, Mupila wami hiyakusakula nachinzhikizhilu chakusakula nachu. jihu hafumini mashijika kwila yumiyi."
"44019025 Kwakwihi nakulusu yaYesu kwemeni mama yinji namanakwamama yinji wamumbanja, Maliya ing'ojaKilopasi naMaliya Manjaleni."
"44019026 jichi Yesu chanamoniyi mama yinji nikambanzhi kinji ákeng'eliyi anemani hamu kwakwihi, hakumwila mama yinji ninji, Eyi mumbanja, talaku mwaneyi owu."
"44019027 Hakumwila owu kambanzhi kinji ninji, Talaku mama yeyi owu. Kufumisha kumpinzhi oyu, owu kambanzhi hakumutwala kwiinji."
"44019028 Kulonjela henohu, Yesu chanelukiyi ninji yuma yezhima yinamani jehi, hakwila ninji, Natiyi mpwila; kulonja nyikanja yazhila yilumbuluki."
"44019029 Kwenoku kwajing'i nsaba yakutenteka, yenzala navinyu yabatuka; hiyakunona sponzhi yenzala navinyoyu yabatuka, hiyakuyisha kwiteti hiyakumushayi kukanwa."
"44019030 jichi Yesu chanatambuliyi oyu vinyu yabatuka, hakwila ninji, Chinamani. Yonong'eka nimutu winji, yotula niwumi winji."
"44019031 Chijajing'i ifuku jakulong'esha Chipanjakenu, aYujeya hiyakeng'eli nyizhimba yishali hamakulusu haSabatoyuku, mulong'a yenoyu Sabata yajing'i yalema, hiyakumulomba Pilatu nawu ayitezhi kukotola nyenju yawu, ayifumishuku."
"44019032 jichi mashijika hiyakwinza, hiyakukotola nyenju yanowu wakusambila, niyamukwawu apopeleluwu hamakulusu hamu ninji."
"44019033 Ilang'a chanashikuwu haji Yesu, kumumona nafwi jehi, hiyamukotweli nyenjuku;"
"44019034 ilang'a ishijika wumu hakumupwika iyong'a kukabavu, henohu hikukwijika nimashi nimenzhi."
"44019035 Owu wamweni yumiyi nekali chinsahu, niwunsahu winji walala, yena neluki ninji nahoshi mwalala, kulonja ninenu nawa mukuhweleli."
"44019036 Yumiyi ayilili kulonja nyikanja yazhila yilumbuluki, yeliluwu nawu, Hiyakakotola hoku ifwaha jinji nijimuku."
"44019037 Nicheng'i mukanja wazhila wukwawu nawu, Akatala haji yena alokweluwu."
"44019038 Kulonjela hayumiyi Yosefu wakuAlamateya, wajing'i kambanzhi kaYesu, ilang'a chakuzhinja nawoma wawaYujeya, hakumulomba Pilatu amwitezhi kufumisha muzhimba waYesu. Pilatu hakumwitezha. jichi hakwinza, hakufumisha muzhimba winji."
"44019039 Hikukwinza nawa niNikojemu, owu wenzhili hatachi kuji Yesu nawufuku. Hakuleta yihemba yakubomba nimola nialowe, chesekelu chayu chashika mu 34 kg."
"44019040 Hiyakunona muzhimba waYesu, hiyakuwuzhing'azhing'a mumahina atooka hamu nanyitonju yamavumba amawahi, mwomuchaaku chazhiikang'awu nachu aYujeya."
44019041 Oku kwamupopeleluwu hakulusu kwajing'i itempa; omu mwitempa mwajing'i izhamu jajiha jakupokola mwilola kanja akamikang'amu jehi muntuku.
"44019042 Ochu chajing'i izhamu kwakwihi, hiyakumukamikamu, mulong'a jajing'i Ifuku jaKulong'esha jawaYujeya"
"44020001 Hamulungu, jojifuku jatachi, Maliya Manjaleni hakuya kwizhamu habujiji kuchiji mwijima, hakumona ilola anajifumishi jehi kwizhamu."
"44020002 Hakuya lufuchi kuji Shimona Petulu nikuji owu kambanzhi mukwawu akeng'eluwu kuji Yesu; hakuyila ninji, Anafumishi jehi Mwanta mwizhamu, etu kwiluka kwanamukamikuwu nehi."
"44020003 jichi Shimona Petulu hakwijika nayenowu kambanzhi mukwawu, hiyakuya kwizhamu."
"44020004 Hiyakuyila hamu lufuchi; kambanzhi mukwawu hakumushiyamu Petulu, hakusambilang'ahu jehi kushika kwizhamu."
"44020005 Hakubanjama, hakutalamu, hakumona kwamahina atooka aji heseki awa, ilang'a yena kwing'ilamu nehi."
"44020006 Shimona Petulu wajing'i nakumulonjela, ashika nikushika, eng'ila nimwizhamu. Hakumona nakushinshika kwamahina atooka aji heseki awa,"
"44020007 niihina jajing'i kumutu winji hijiji hamu nanowu mahina atookaku, ilang'a jakuvung'a hakankawaju."
"44020008 jichi owu kambanzhi mukwawu, wásambilili kushika kwizhamu, hakwing'ilamu niyena, hakumona chalumbuluka, hakukuhwelela."
44020009 Mulong'a henohu ajing'i kanja eluki mukanja wazhila welili nawu ching'a asang'uka muji afu.
44020010 Atumbanzhi hiyakufunta cheng'i kwaawu.
"44020011 Hakwila Maliya chochemanayi hanzi yezhamu nakujila. Chajing'i nakujilayi hakubanjama, hakutala mwizhamu,"
"44020012 hakumona ang'elu ayeji anavwali yitooka, anashakami wumu kunyitu mukwawu kunyenju, kwakamini muzhimba waYesu."
"44020013 Hiyakumwihula nawu, Eyi mumbanja wuji nakujilaji? Hakuyila ninji, Mulong'a anatwali jehi Mwanta wami, ami kwiluka kwanamukamikuwu nehi."
"44020014 Chanahoshiyi ochu, hakutala munyima, hakumona Yesu nemani, kwiluka ninji jiyi Yesu nehi."
"44020015 Yesu hakumwila ninji, Eyi mumbanja wuji nakujilaji? Wuji nakukeng'anyi? Yena hakutong'ozhoka ninji kwizhi hinjimi yetempoju. Hakumwila ninji, Eyi mwanta, neyi yeyi wunamusenji, nlezhi kuwunamukamiki, nimufumishuku"
"44020016 Yesu hakumwila ninji, Maliya. Yena hakubalumuka, hakumwila muHebelu ninji, laboni; jaya mukwila nawu, Nkulung'ang'a."
"44020017 Yesu hakumwila ninji, Bayi wunkakelaku, mulong'a nichiji kanja nikanjami kuji Tata. Yang'a kuji anakwami, wuyilezhi neyi hinukukanjama kuji Tata yami ninenu Tata yenu, kuji Nzambi yami ninenu Nzambi yenu."
"44020018 Maliya Manjaleni hakwinza kuji atumbanzhi, hakuyilezha ninji, Namumoni Mwanta. Hakuyilezha nawa nimwanamulezhiyi."
"44020019 Hamulungu, jojifuku jojimu jatachi, chikuneli melela, anapati jehi yenzelu yamwajing'i atumbanzhi mulong'a atiyili aYujeya woma, Yesu hakwinza hakwimana mukachi; hakuyila ninji, Kuwunja kwikali nanenu."
"44020020 Chanahoshiyi ochu hakuyilezha makasinji nikabavu kinji. jichi atumbanzhi chanamumonuwu Mwanta, atiya nikuwaha."
"44020021 Yesu hakuyila cheng'i ninji, Kuwunja kwikali nanenu; chantemesheluwu kuji Tata, ninami nawa hinukuyitemeshenu."
"44020022 Chanahoshiyi ochu hakuyonena, hakuyila ninji, Tambulenu Spilitu Wazhila."
"44020023 Antu mukwanakena nshiji zhawu, anayanakenizhu; antu mukulekela nshiji zhawu, anayilekelizhu."
"44020024 Ilang'a Tomasi wahekumi nayeji (12), átenang'awu nawu Mpamba, chenzhiliyi Yesu hajing'i nawuku."
"44020025 jichi akwawu atumbanzhi hiyakumwila nawu, Tunamumoni Mwanta. Ilang'a yena hakuyila ninji, Ching'a nimona yitu yambwambu mumakasinji, niing'izha nimunu wami muyitu yambwambu, nisha nichikasa chami mukabavu kinji; mukunkulwayi hinukukuhwelelaku."
"44020026 Chimunahiti mafuku atanu nasatu, atumbanzhi twinji ajing'i cheng'i mwitala, Tomasi wajing'i hamu nawu niyena. Yesu hakwinza, kuyenzelu sang'a apatilaku; hakwimana mukachi, hakuyila ninji, Kuwunja kwikali nanenu."
"44020027 Hakumwila Tomasi ninji, Letaku munu weyi kunu, wushinshiki makasami; ololaku chikasa cheyi, wing'izhi mukabavu kami. Bayi wikala nantajuku, kuhwelelaku."
"44020028 Tomasi hakumwakula ninji, Mwanta wami! Nzambi yami!"
"44020029 Yesu hakumwila ninji, Wunakuhweleli nanichi chiwunanmoni. Ánakuhweleli chakaji kumona anakooleki."
"44020030 Yesu welili yinzhikizhilu yikwawu yayivulu kumesu awatumbanzhi twinji, hiyanayisoneki mumukanja iwuku."
"44020031 Ilang'a yeniyi anayisoneki kulonja mukuhweleli nenu Yesu jiyi Klistu, Mwana kaNzambi, kulonja chimukukuhwelela mumoni wumi mwizhina jinji."
"44021001 Kulonjela hayumiyi, Yesu hakujimwekesha cheng'i kuji atumbanzhi kwizhiya jaTibelasi. Tiyenu mwajimwekesheleliyi."
"44021002 Ajing'i hamu niShimona Petulu, niTomasi atenang'awu nawu Mpamba, niNataneli wakuKana wamung'aliliya, nianyana kaZebejewu, niatumbanzhi twinji amakwawu ayeji."
"44021003 Shimona Petulu hakuyila ninji, Nukuya nakuta anshi. Hiyakumwila nawu, Ninetu tukuya neyi. Hiyakuya hiyakwing'ila muwatu; wena wufuku owu kukwata hela nikanti nehi."
"44021004 Hankunku yakucha, Yesu hakwimana hachikumu, ilang'a atumbanzhi kwiluka nawu jiyi Yesu nehi."
"44021005 jichi Yesu hakuyihula ninji, Anyikenu, mukweti inshi? Hiyakumwakula nawu, Nehi."
"44021006 Yena hakuyila ninji, Lalumwinenu kaleng'i kumbavu yawatu yakuchijiilu, mukuzhiwana. jichi hiyakulalumuna. Akang'anya nikuwukoka nawanshi kuvula."
"44021007 jichi kambanzhi owu akeng'eluwu kuji Yesu hakumwila Petulu ninji, jiyi Mwanta. Shimona Petulu chanatiyiyi nawu jiyi Mwanta, hakujikumbakesha chikowelu chinji, mulong'a wajing'i nzekesi, hakujumbila mwizhiya."
"44021008 Ilang'a atumbanzhi amakwawu hiyakwinza mukawatu kanyanya nakukoka kaleng'i kanshi; mulong'a hiyajing'i kwakulehi nachikumuku, ajing'i neyi kwizhi nkulakazhi (100) yayintampu yanyenju."
"44021009 Chanakanjukuwu kumpata, hiyakumona kwenoku kesi kamakala, anashuhu inshi, nimankenji."
"44021010 Yesu hakuyila ninji, Letenuhu anshi imunakwati."
"44021011 jichi Shimona Petulu hakuyaku, hakukokela kaleng'i hachikumu, kato-o nanshi zhamaneni, nkulakazhi namakumi atanu nanshi zhisatu (153); hela zhajing'i zhazhivulu chochochu, kaleng'i kutabuka nehi."
"44021012 Yesu hakuyila ninji, Inzenu mujawuli. Atumbanzhi ezhima ajing'i nawoma wakumwihula nawu, Yeyinyi? mulong'a elukili nawu jiyi Mwanta."
"44021013 Yesu hakwinza, hakunona mankenji, hakuyinka ninshi kumu."
"44021014 jiju ipampa jamuchisatu jajimwekesheliyi Yesu kuji atumbanzhi, kufumisha hasang'ukiliyi muji afu."
"44021015 Chanajawuluwu, Yesu hakumwihula Shimona Petulu ninji, Eyi Shimona mwana kaYowanu, wankeng'a chakubajikawa? Yena hakumwakula ninji, Eng'a Mwanta, eyi weluka chinakukunja. Yena hakumwila ninji, jiishang'a twanami twanyikoku."
"44021016 Hakumwihula cheng'i kamuchiyeji ninji, Eyi Shimona mwana kaYowanu, wankeng'a? Hakumwakula ninji, Eng'a Mwanta, eyi weluka chinakukunja. Hakumwila ninji, Bing'ang'a anyikoku zhami."
"44021017 Hakumwihula kamuchisatu ninji, Eyi Shimona mwana kaYowanu, wankunja? Petulu hakutiya chikela chanamwihuliyi Mwanta ipampa jamuchisatu ninji, Wankunja? Hakumwila ninji, Mwanta, eyi weluka yuma yezhima, eyi weluka chinakukunja. Yesu hakumwila ninji, jiishang'a anyikoku zhami."
"44021018 Chalala chalala, nukukulezha nami, chiwajing'i kansi wajivwikilang'a eyi aweni, wajing'i nakuya kwonsu kuwunakeng'i kwoku. Ilang'a chiwamba kekala kashinakazhi, wamba kolola makaseyi, amba kakuvwika kuji wacheng'i, amba kakutwala kuwakabula kukeng'a."
"44021019 Chahosheliyi mwenomu, walonjeli kushimuna nachu kufwa kwamba kalemeshayi nachu Nzambi. Chanamanishiyi kuhosha mwenimu, hakumwila ninji, Nlonjelang'a."
"44021020 Petulu hakushetumuka, hakumona kambanzhi ákeng'eluwu kuji Yesu, wuji nakulonjela; yowu wákunjameneni hebwambu jinji hajiiluwu chawizha, wéhwili ninji, Mwanta, wúkukufukezha hinyi?"
"44021021 jichi Petulu chanamumoniyi, hakumwihula Yesu ninji, Mwanta, inji yeniwu niyena wukwilaji?"
"44021022 Yesu hakumwila ninji, Neyi nakeng'i nami yena akashaluhu nichinakenza, hinsang'u yeyi? Eyi kumina jakunlonjelami."
"44021023 jihu hafuma anakwawu kuhoshahosha nawu owu kambanzhi hamba kafwaku. Hakwila Yesu hamwilili ninji, Wakabula kufwaku; wamwilili ninji, Neyi nakeng'i nami yena akashaluhu nichinakenza, hinsang'u yeyi?"
"44021024 jiyi iwu kambanzhi nashimuni wunsahu wayumiyi, nasoneki yumiyi; etu tweluka netu mwanashimuniyi mwalala."
"44021025 Kuji niyuma yayivulu yikwawu yeliliyi Yesu, yenoyu nayitong'ozhoki nami neyi ayisoneka yezhima, mpata yamunu mwishina hiyaji kumona hakutenteka nyikanja yaji kusonekawuku."
"45001001 Eyi Tiyofwilu, mumukanja wakusambila nasonekeli nakulumbulula yuma yezhima yatachikiliyi Yesu kukong’a nikutang’isha,"
"45001002 kushika nikwifuku jamutambwiluwu mwiwulu, heliliyi muji Spilitu Wazhila nasambili jehi kulezha apostolu atonjeliyi."
"45001003 Wajimwekesheli kuji wena wamumi nayinzhikizhilu yayivulu, helili nakabi jehi. Wamwekeni kuji wena mafuku makumi awana (40), nakulumbulula yuma yawanta waNzambi"
"45001004 Chanapompuwu ninji hamu, hakuyilezha ninji, Bayi mufuma kuYelusalemaku, ching’a muching’ilila kukana kwakaniniyi Tata, kumwatiyili kujami."
"45001005 Chalala kwaamu, Yowanu wazhimikilang’a mumenzhi, hakwila enu akayizhimika muji Spilitu Wazhila hakaji kuhita mafuku amavulu."
"45001006 Cheliluwu anapompi jehi hamu, hiyakwihula nawu, Eyi Mwanta, keng’a wufuntishi chiyuulu kuji Isalela mafuku anu, tahinji?"
"45001007 Yena hakuyila ninji, Nsang’u zhakwiluka mpinzhi, hela yilaaka, hizhenwenuku, zhambala zhayomweni Tata zhanatong’oliyi mwatwala muchima winji."
"45001008 Ilang’a chakenzayi Spilitu Wazhila hajenu, mwakatambula ng’ovu, mwakekala ayinsahu zhami nimuYelusalema, nimwahita Yujeya mwezhima, nimuSamaliya, nikwakumina maseki."
"45001009 Chanahoshiyi mwenimu, iku aji nakutala, hiyakumutwala mwiwulu, ivu jimutambula nizhimu, kumumona nawa cheng’i nehi."
"45001010 Iku achiji kutala mwiwulu mwanayiyi swi-i, nawu akasumuki, hiyakumona amayala ayeji anemani chimu nawena, avwala mahina atooka."
"45001011 Hiyakwila nawu, Enu amayala akuNG’aliliya, munemeniji nakutala mwiwulu? Iwu Yesu anatwaluwu mwiwulu, wakenza neyi chochenichi chimunamumoni nakuya mwiwulu."
45001012 Hiyakufunta kuYelusalema. Kufuma kumpiji yaOliveta nakushika kuYelusalema mwekala chintampu chakweseka mukwenja kwamuSabata (1 km).
"45001013 Chanashikuwu, hiyakwing’ila nakukanjama munoju itala jahewulu mwajing’i nakushakamawu; aPetulu naYowanu, niYakoba naAnjeli, niFwilipu naTomasi, niBatolomewu naMatewu, niYakoba mwana kaAlafwewu naShimona kaZeloti, niYuja manakwaYakoba."
"45001014 Wenawa ezhima namuchima wawu wumu, hiyakukakela mbe nakulombela, chimu nanowu ambanja, niMaliya mama yaYesu, nianakwinji."
"45001015 Hawena mafuku owu Petulu hakwimana mukachi kawanakwinji mwapompela jehi izaza jawantu hamu, kafwampi neyi nkulakazhi namakumi ayeji (120),"
"45001016 hakwila ninji, Enu anakwetu, mazu amuMukanja Wazhila, ahosheli Spilitu Wazhila kukanwa kaJaviji akutena Yujasi, owu walombweli antu amukwatili Yesu, ching’a alumbuluki chikupu."
45001017 Mulong’a amuchinjilili hamu nanetu; watambwili mujimu winji wowumu nanetu.
"45001018 Yena walanjili kampata namali atambwiliyi kukuluwa kwinji, hakuholokelamu chamutu heseki, hakubusika niivumu ntwe-e, ninyizhing’wa yinji yezhima sèku."
"45001019 Achiluka nikuchiluka kuji akwaYelusalema ezhima, chakwila mwijimi jawu kampatoku hiyakujitena nawu, Akelejama, jaya mukwila nawu, Kampata kamashi."
"45001020 Mulong’a anasoneki mumukanja waMasamu nawu, Mwashakamayi mubalumuki mwikali ihembi, Bayi mushakama mwoku muntuku; cheng’i nawa nawu, Mujimu winji awutambuli kuji wacheng’i."
"45001021 Jichi haji awa amayala twenjelang’a nawu mafuku ezhima hajing’i nakuhitang’anayi Mwanta Yesu mukachi ketu,"
45001022 kufumisha hachizhimikilu chaYowanu nakushika kwifuku jatutambwiluwu Yesu; haji wenawa hafumi wumu ekali chinsahu chimu nanetu chakusang’uka kwasang’ukiliyi muji afu.
"45001023 Hiyakutena ayeji, iwu Yosefu izhina jinji Balasaba, átumbiluwu izhina jikwawu nawu Sakulong’a, niMatiyasi."
"45001024 Hiyakulombela nawu, Eyi Mwanta, weluka nyichima yawantu ezhima; atulezhi awa antu ayeji wunatonjuhu wumwojihi?"
45001025 Ahing’i mumujimu iwu nimuwupostolu mwasenukiliyi Yujasi kulonja ayi kwiinji kwatela kwikalayi.
45001026 Hiyakuyisakula nachinzhikizhilu chakusakula nachu; chinzhikizhilu hichikuya kuji Matiyasi; hiyakumuchinjila hamu nawapostolu ikumi nawumu (11).
"45002001 Chelili ifuku jaPentekosta jinashiki jehi chikupu, wezhima wawu ajing’i hamu mwomumu."
"45002002 Kukasumuka mwiwulu himukufuma lushinju luji neyi lwampepela yikukunka nang’ovu yaswezha nankashi, hilukwinzesha itala jezhima mwajing’i nakushakamawu."
"45002003 Hikukuyimwekena nyizuzu yakesi yiji neyi majimi; yambukili nakushakama haji wena wezhima wawu, hamuntu hamuntu."
"45002004 Wezhima wawu hiyakwinzala naSpilitu Wazhila, hiyakutachika kuhosha majimi acheng’i, mwomwayinkeleluwu kuji Spilitu kuhosha"
"45002005 Henohu kuYelusalema kunashakami aYujeya, amayala akweti kalemesha kakulemesha Nzambi, anafumafumi kwahita nyunza yamunu mwishina yezhima."
"45002006 Chinatiyakani olu lushinju, izaza jawantu hijikupompa, hiyakukumina jakuhayama nikutiya woma, nanichi chajing’i nakuyitiyawu nakuhosha wezhima wawu, iwu mwijimi jinji, iwu mwijimi jinji."
"45002007 Wezhima wawu hiyakukasumuka nikuhayama chikupu nawu, Talenu, awa akuhosha, wezhima wawu hiyaNG’aliliyaku?"
"45002008 Inji tuji nakutiya ng’ahi, wezhima wetu hamuntu hamuntu, iwu mwijimi jinji jachisemwa, iwu mwijimi jinji jachisemwa?"
"45002009 APalatiya nawaMejiya, niaElamiti nawantu ashakama muMesopotamiya, nimuYujeya, nimuKapajosiya, nimuPontu, nimuAsiya,"
"45002010 nimuFwilizhiya, nimuPamfwiliya, nimuEzhipitu, nikumutamba waLibiya kwakwihi naKileni; nawantu anafumi kuLoma, aYujeya nawánabalumuki kwikala aYujeya;"
45002011 niaKeleta niaAlabiya; hitukuyitiya nakuhosha mumajimi etwetu aweni nakutena nyijimu yaNzambi yang’ovu.
"45002012 Hiyakukasumuka wezhima wawu nikuzhinoka chikupu; hiyakujihula muntu namukwawu nawu, Ichi chaya mujihi?"
"45002013 Ilang’a amakwawu hiyakuseha nawu, Anasheti jehi vinyu yayiha."
"45002014 Petulu hakwimana chimu nekumi nawumu (11), hakubijika nakuyilezha ninji, Enu akwetu aYujeya, ninenu ezhima mwashakama muYelusalema, leka niyilezhi chachiwahi mwiluki; ntiyililenu munukuyilezha."
45002015 Nami wenawa hiyanasheti neyi chimuji nakutong’ozhokaku; kutong’a ifuku jichiji mpinzhi yamuchisatu (09:00 hls) hohu.
"45002016 Chuma chimunamoni, chochuma chateneni kaplofwetu Yoweli,"
"45002017 ninji, Nzambi ninji, Chakela hamafuku akukuminina, Nakechila yaSpilitu wami haji antu ezhima; Nianyanenu amayala nawambanja akaplofweta, Anyikwenzi enu akamona yimwenu, Mapalenu amayala akalota yilota"
"45002018 Mwamweni, nihaji anjung’u zhami amayala nawambanja nakechila Spilitu wami Hamafuku akalonjelamu, akaplofweta."
"45002019 Nakamwekesha yuma yakuhayamisha mwiwulu haluzwizu, Niyinzhikizhilu hamaseki mwishina; Mashi nikesi nikufwinja wishi."
"45002020 Itang’wa jakabalumuka mwijima, Nikakwezhi kakabalumuka neyi mashi, Hamba kakeng’a kwinza ifuku jaMWANTA jatiyakana jeneni."
"45002021 Chakela, muntu wakatambika izhina jaMWANTA wakamwinewa."
"45002022 Enu akwetu amayala aIsalela, tiyenu niyilezhi, nami Yesu wakuNazaleta, iyala alemesheluwu kuji Nzambi nanyijimu yang’ovu, niyihayamisha, niyinzhikizhilu yeliliyi Nzambi nayena mukachi kenu, neyi chimuneluki jehi enu aweni;"
"45002023 Nzambi wayinkeliyi mwaya mpúng’a yinji, chakwilukang’ahu jehi, ilang’a enu mwamupopeleli hakulusu namakasa awantu atama, nakumuzhaha."
"45002024 Nzambi chanamusubuliyi mumakabi akufwa, hakumusang’ula; mulong’a kufwa hikwajing’i nang’ovu zhakumukakelaku."
"45002025 Mulong’a anamuteni jehi kuji Javiji ninji, Namweni MWANTA kumesu ami mafuku ezhima; Wuji kuchikasa chami chachijiilu, kulonja zhibuli kunkuma."
"45002026 Jichi muchima wami hiwukutiya kuwaha, Niijimi jami hijikutena nsang’u yakulung’a, Eng’a, muzhimba wami hiwukushakama nakuching’ezha."
"45002027 Mulong’a hiwakanshiya mukalung’aku, Hela kumwitezha weyi wazhila kumona kutokaku."
45002028 Wakanlezha nzhila zhawumi; Hakushakama kumesu eyi wukunzang’alesha chacheni
"45002029 Enu anakwami, leka niyilezhi nsang’u yankakulula Javiji, nami wafwili jehi, amuzhiikili jehi, izhamu jinji twekala naju nilelu."
"45002030 Jichi chajing’iyi kaplofwetu, nichelukiliyi ninji Nzambi nasanyiki jehi nakukana, ninji kuji anyana akavwalayi wakashakamisha wumu hetanja jinji jawanta;"
"45002031 chumichi yena wachimwenang’ahu jehi, hakutena nsang’u yakusang’uka kwaKlistu kwamuji afu, ninji hiyamushiyili mukalung’aku, hela muzhimba winji hiwamweni kutokaku."
"45002032 Yeniwu Yesu Nzambi wamusang’wili mukufwa, wezhima wetu tunachimoni namesu."
"45002033 Jichi chanamutúmbakeshuwu jehi nakumusha kuchikasa chaNzambi chachijiilu, chanatambuliyi jehi kuji Tata Spilitu Wazhila akaniniyi, yena nechili yumiyi yimunamoni nikutiya."
"45002034 Mulong’a Javiji hakanjamini mumawuluku; ilang’a yomweni nahoshi ninji, MWANTA wamwilili Mwanta wami,"
"45002035 ninji, Shakamaku kuchikasa chami chachijiilu Nichinakayilisha akwankunyi neyi itanja jakunyenju yeyi."
"45002036 jichi enu akwamutang’a waIsalela ezhima, ilukenu kwenu chalala, iwu Yesu mwápopeleli hakulusu, Nzambi namubalumuni jehi kwikala niMwanta jiyi, niKlistu jiyi."
"45002037 Chanatiyuwu mwenimu, atapika nimunyichima yawu. Hiyakuyila aPetulu nawapostolu amakwawu nawu, Enu anakwetu, tukwila ng’ahi?"
"45002038 Kuchinka Petulu ninji, Balumukenu munyichima yenu, ayizhimiki wezhima wenu mwizhina jaYesu Klistu, kulonja kuyanakena nshiji zhenu; mutambuli chamukunkulu chaSpilitu Wazhila."
"45002039 Mulong’a jiyi ayikanawu jehi ninenu nianyanenu, niantu ezhima ekala kwakulehi, ezhima akatambikawu kuji MWANTA Nzambi yetu enzi kuji yena."
"45002040 Hakuyishimwina nakuyishinzhila chikupu namazu amakwawu amavulu ninji, Pulukenu kuji antu achisakichi chaheng’a."
"45002041 Jichi wena átambwili mazu inji namuzang’alu, hiyakuyizhimika; ifuku jenoju hiyakubombelaku antu kafwampi neyi makombakazhi asatu (3,000)."
"45002042 Hiyakukakela mbe muntang’ishilu yawapostolu, nimukukunjang’ana nimukuhumuna jinkenji, nimukulombela."
45002044 Antu ezhima atiya niwoma. Apostolu hiyakwila yihayamisha yayivulu niyinzhikizhilu.
"45002043 Owu ezhima akuhweleli, hiyakujibomba hamu; niyuma yawu yiikala niyebomba."
"45002045 Hiyakulanjisha mahetawu niyuma yawu, hiyakwanzhang’ena akwawu ezhima mwabulililuwu."
"45002046 Hiyakukakela kupompa muTembeli hefuku hefuku, namuchima wawu wumu, nakuhumuna jinkenji mumatalawu, nakutiya kuwaha, nakujyang’ana."
45002047 Hiyakuhameka Nzambi namuchima wawuwahi. Hiyakuyimona kuwaha kuji antu ezhima. Mwanta hakubombelaku hefuku hefuku awa ajing’i nakwamwinewa.
"45003001 Petulu naYowanu hiyakukanjuka nawu eng’ili muTembeli hampinzhi yakulombela, yoyamuchitanu nachiwana (15:00 hls)."
"45003002 Kwajing’i iyala wachifwayi chanyenju, wufwayi wakuvwalika nawu; ajing’i nakumutenteka hefuku hefuku kuchisu chaTembeli chatenang’awu nawu Lubanzhi, kulonja alombang’a tuyamukunkulu kuji antu ajing’i nakwing’ila muTembeli."
"45003003 Yenowu chanamoniyi aPetulu naYowanu hiyakukeng’a kwing’ila muTembeli, hakuyilomba kachamukunkulu."
"45003004 Petulu hakumushinshika swi-i, niYowanu hamu, ninji, Tutali."
"45003005 Hakuyitala, ninji keng’a atambuli kachuma kuji wena."
"45003006 Ilang’a Petulu ninji, Ami kwami hinikweti hela siliva hela wuluku; chuma chiniji nachu jichi nukukwinka. Nakwili mwizhina jaYesu Klistu wakuNazaleta, nami enjaku."
"45003007 Hakumukwata kuchikasa chachijiilu, hakumunyamuna; hohenohu ninyenju yinji nimafwahinji akutupokosu akwata ning’ovu."
"45003008 Hakunyamuka, hakwimana, hakutachika kwenja; hakwing’ila nawu muTembeli nakwenja nakukiluka nakuhameka Nzambi"
"45003009 Antu ezhima chanamumonuwu nakwenja nakuhameka Nzambi,"
"45003010 hiyakumwiluka nawu, jiyi wajing’i nakushakamina tuyamukunkulu kuchisu chaTembeli chaLubanzhi, hiyakukumina jakujihayamina nikuzhinoka nankashi hachuma chanamonuwu hajiwu muntu."
"45003011 Chaneliyi wuchiji wakwata aPetulu naYowanu, antu ezhima hiyakupompa kuji wena lufuchi mwikeki jatenang’awu nawu jaSolomoni, nakuhayama nankashi."
"45003012 Petulu chanachimoniyi, hakwakula antu ninji, Enu akwetu amayala aIsalela, chuma chanamwililuwu iwu iyala munachihayaminiji? Mukutushinshikilaji, munatong’ozhoki nenu yetu tunamwenjeshi nang’ovu zhetwetu, inji nakuzhila kwetu, tahinji?"
"45003013 Nzambi yaAbalahama naIsaka naYakoba, Nzambi yawankakulula zhetu, nalemeshi kambung’inji Yesu mwálubwilenu nakumuleka chemeniyi kumesu aPilatu, chakeng’eliyi kumuumbaku."
"45003014 Ilang’a enu mwalekeli Wazhila, Walong’a; mwalombeli kuyinka mbanzhi."
45003015 Himukuzhaha Mwiniwumi ilang’a Nzambi wamusang’wili mujafu; chumochu twachimweni namesu.
"45003016 Nakukuhwelela izhina jinji, jimu munakoleli iwu iyala munamoni, mweluka jehi. Eng’a, kukuhwelela kwakukuhwelela Yesu, jiku kunamwinki kukola kwalala kumunamoni namesu enu wezhima wenu."
"45003017 Nochu jinu, enu anakwetu, neluki nami enu mwachilili chakuyamba, jichi chelili nianyuuli zhenu nawa."
"45003018 Yuma yashimwinang’ahu jehi Nzambi kutunwa twawatuplofwetu ezhima, yakwila ninji Klistu winji akakabi, yinalumbulukili jehi mwenimu."
"45003019 Jichi jinu, balumukenu munyichima yenu, mufunti, kulonja akazhimang’eshi nshiji zhenu, kulonja kwinzi yilaaka yakuhizumwisha yakuleta ng’ovu zhakufuma kwekala MWANTA."
"45003020 Kulonja akatemeshi Klistu ayifuukwililuwu, jiyi Yesu."
"45003021 Yenona ching’a ekala mwiwulu nichamba kafuntishawu yuma yezhima muyajing’i, yoyatenenang’ahu jehi Nzambi kutunwa twawatuplofwetu twinji azhila akufumisha kushankulu."
"45003022 Mosi wahosheli chalala ninji, MWANTA Nzambi wakayimwekeshela Kaplofwetu wamuji anakwenu wakekala neyi ami; Mwakamutiyililang’a mwezhima mwakayilezhang’ayi."
"45003023 Muntu wakabula kutiyilila mazu aKaplofwetu owu, Akamunong’esha chikupu mumunzowu."
"45003024 Eng’a, atuplofwetu ezhima, kufumisha haji Samweli ninawa alonjelelumu, ahoshelumu wezhima wawu, nakushimuna yuma yawena mafuku anu."
"45003025 Enu yenu anyana kawatuplofwetu, niachitiyang’enu chatiyang’eniyi Nzambi nawankakulula zhenu, chamwililuwu Abalahama kuji Nzambi ninji, Muji mbutu yeyi mwakakoolekela yisaka yahamaseki yezhima."
"45003026 Nzambi chasang’wiliyi Kambung’inji Yesu muji afu, wasambilili kumutemesha kujenu, akayikiswili nkisu, nakuyibalumuna munyichima yenu wezhima wenu, mufumi mukuluwa kwenu."
"45004001 Heliluwu achiji kuhosha nawantu, atuplistu nimukulumpi wamashijika amuTembeli, niaSajusi, hiyakuyishintakesha;"
45004002 anatiyi jehi kutama chaji nakutang’ishawu antu nawu muji Yesu afu amba kasang’uka.
"45004003 Hiyakuyikwata, hiyakuyisha mwakuyihembela, kulonja aching’ilili kucha, mulong’a henohu kuneli jehi melela."
"45004004 Ilang’a amavulu anatiyi jehi mazu hiyakukuhwelela, kuchinja amayala ashikili kafwampi neyi makombakazhi atanu (5,000)."
"45004005 Chikunachi, anyuuli zhawu niakulumpi niansoneki hiyakupompa muYelusalema,"
"45004006 nikaplistu muneni Anasi, niKayafwasi, niYowanu, niAlesanjeli, nichisaka chakaplistu muneni chezhima."
"45004007 Hiyakuyimika aPetulu naYowanu mukachi, hiyakuyihula nawu, Ichi chuma chimuneli munachili nang’ovwinyi? nezhina janyi?"
"45004008 Petulu, nenzali jehi naSpilitu Wazhila, hakuyila ninji, Enu mwayuulang’a antu, ninenu akulumpi,"
45004009 chimuji nakutwihula lelu iwu mujimu wawuwahi wutunakoleshi nachu muntu wajing’i chifwayi;
"45004010 tiyenu chachiwahi mwiluki, wezhima wenu mwahita aIsalela ezhima nenu, izhina jaYesu Klistu wakuNazaleta, mwápopelenu hakulusu, ásang’ulawu jehi kuji Nzambi muji afu, muji yena jimu munakoleli iwu muntu nemani kunu kumesu enu."
"45004011 Yesu jiyi Ilola jimwajiwili enu akwakutung’a, jojinekali jaswezha kwoloka nankashi jakwiwombu."
"45004012 Himwekala wamwinu muji wacheng’uku, mulong’a munu mwishina mukachi kawantu hiyanenkumu izhina jacheng’i jakuhanja nachuku."
"45004013 Chamwenuwu kuumika kwawaPetulu naYowanu, kuyitala komana hiyantu akaji kwiluka nyikanja, hela kwing’ila mumashikola amaana, hiyakuhayama. Chanayishinshikuwu ayiluka nikuyiluka, nawu wowu ajing’ilang’a naYesu."
"45004014 Chanamonuwu iyala akolesheluwu nemani nawu, hiyamweni mwakutajikilaku."
"45004015 Ilang’a chanayilezhuwu kufuma muchota ayi kumbaji, akwachota hiyakushakama hampúng’a."
"45004016 Nawu, Awa amayalawa tukuyila ng’ahi? Mulong’a chinzhikizhilu chanakong’uwu hichakuyambaku, chinamwekani kuji antu ezhima ashakama muYelusalema, hitukutwesha kutajikaku."
"45004017 Tukuminenu jakuyikonkomwena chakuyizuwila, kulonja kufumisha hanu aleki kuhosha nawantu mwizhina jaYesu, kulonja nsang’u iyi yibuli kutiyakana kwacheng’i mukachi kawantu."
"45004018 Hiyakuyitambika, hiyakuyilezha nang’ovu nawu, Bayi muhosha cheng’i hela kutang’isha mwizhina jaYesu, hela hantuku."
"45004019 Ilang’a aPetulu naYowanu hiyakuyakula nawu, Chachiwahi kumesu aNzambi kutiyilila enu, tahinji chachiwahi kutiyilila Nzambi? Sompenu ntahi enu aweni."
"45004020 Mulong’a kuleka kutena yuma yitwelili nikumona nikutiya, etu kwetu kutwesha nehi."
"45004021 Chanayikonkomwenuwu cheng’i chakuzuwa, hiyakuyumbaku, anakang’anyi jehi kumona chuma chakuyibabeshela; anatiyi jehi woma wawantu, mulong’a antu ezhima hiyakulemesha Nzambi hachuma chaneluwu."
45004022 Ona muntu elililuwu chinzhikizhilu chakumukolesha wajing’i wanyaka yakubajika makumi awana (40).
"45004023 Chanayumbuwu, hiyakuya kuji akwawu, hiyakushimuna mwezhima mwanayihoshuwu kuji akulumpi zhawatuplistu nikuji akulumpi."
"45004024 Chanatiyuwu mwenomu, hiyakubijika kuji Nzambi namuchima wawu wumu hohu nawu, Eyi Mwanta, yeyi waleng’eli niiwulu niiseki nikalung’alwizhi, niyuma yezhima yijumu;"
"45004025 mwomuwahosheleli muji Spilitu Wazhila kukanwa kankakulula yetu kambung’eyi Javiji neyi, AZHentili anazuwiliji? Antu atong’ozhokeliji chuma chamukunkulwayi?"
"45004026 Anyanta ahamaseki anatanjami, Anyuuli zhawu hiyakushakama hampúng’a Alwi naMWANTA nawinji awayishayi jehi manzhi."
"45004027 Chalala kwaamu, nikambung’eyi wazhila Yesu, iwawayishili manzhi, amushakaminini hampúng’a kuji aHeloji naPontusi Pilatu, hamu nawaZHentili, ninyunza yawaIsalela, mung’anja yinu;"
"45004028 eli mwakeng’eli kwila chikasa cheyi, muwatong’welang’ahu jehi hampúng’a yeyi"
"45004029 Ichi jinu Mwanta, talaku chanatukonkomwenuwu chakuzuwa, atwitezhi etu anjung’u zheyi tushimuni izu jeyi chakaji woma,"
"45004030 iku wuji nakwolola chikasa cheyi nakukolesha antu, nakwila yinzhikizhilu niyihayamisha yakwila nezhina jaKambung’eyi wazhila Yesu."
"45004031 Chanalombeluwu, omu mwapompeleluwu himukukanka; wezhima wawu hiyakwinzala naSpilitu Wazhila, hiyakuhosha izu jaNzambi chakaji woma"
"45004032 Izaza jawantu ákuhweleli, hiyakwikala namuchima wawu wumu, nakufwila kwawu kwokumu, hikwajing’i niwumu welili ninji yuma yahetayi yinji kankawinjuku; ilang’a yuma yawu yezhima hiyikwikala yebomba."
45004033 Apostolu hiyakushimuna nang’ovu yayeni wunsahu wawu wakusang’uka kwasang’ukiliyi Mwanta Yesu muji afu. Luwi lwalweni hilukuwanina wezhima wawu; lwakwila kwosi muntu niwumu wabulili chumaku
"45004034 mulong’a antu ajing’i namaha, hela matala, hiyakuyilanjisha, hiyakuleta mali ayuma yanalanjishuwu,"
"45004035 hiyakutulila kunyenju yawapostolu, hiyakwanzhang’ana hamuntu hamuntu mwanabuliluwu."
"45004036 Yosefu, átumbiluwu kuji apostolu izhina jikwawu jaBalanaba, jaya mukwila nawu Sakukunjezha, kaLevi wavwalikili kuKipilosi;"
"45004037 wajing’i neha, hakujilanjisha, hakuleta owu mali, hakuyitulila kunyenju yawapostolu."
"45005001 Ilang’a kwajing’i iyala wumu, izhina jinji Ananiya, nang’ojinji Safwila, hiyakulanjisha iheta jawu."
"45005002 Hakunonahu chibalu chawuseya, ing’ojinji nawa niyena nachiluki, hakuleta chibalu chimu, hakuchitulila kunyenju yawapostolu."
"45005003 Petulu hakwila ninji, Eyi Ananiya, Satana nenzeliji mumuchima weyi, mwaka wutwambi kuji Spilitu Wazhila, wusweki chibalu chawuseya weheta jeyi?"
"45005004 Hajing’i iheta kanja wujilanjishi, hijajing’i jeyuku? Hela mali wunajilanjishi jehi, hiyajing’i eyeyi aweni akwila nachu mwezhima muwunakeng’uku? Muchima weyi wunatong’ozhokeliji mwenimu? Hiwunatwambi kuji antuku, wunatwambi kuji Nzambi."
"45005005 Ananiya hakutiya mazu awa, ajimbuka niheseki, yofwa nikufwa. Woma waweni wukwata niantu ezhima anachitiyi."
"45005006 Anyikwenzi hiyakunyamuka, hiyakumuzhing’azhing’a, hiyakumutwala hanzi, hiyakumutembeka nakumuzhiika."
"45005007 Chikuneli munahiti jehi kwizhi mpinzhi zhisatu, ing’ojinji niyena hakwing’ilamu, chakaji kwiluka chuma chinasong’i."
"45005008 Petulu hakumwihula ninji, Nlezhi, wuseya wumwalanjisha iheta wowenowu, tahinji? Yena ninji, Eng’a, wowenowu."
"45005009 Petulu hakumwila ninji, Munatiyang’eniji kumweseka Spilitu waMWANTA? Tiya nshinju zhanyenju yawantu anazhiiki mfumweyi ozhu zhikwinza kuchisu ozhu, nineyi nawa akukutwala hanzi."
"45005010 Hohenohu hakujimbukila kunyenju yinji, hakufwa. Anyikwenzi hiyakwing’ilamu, kumuwana wafwa jehi, hiyakumutwala hanzi nakumuzhiikila hamu namfumwinji."
"45005011 Chipompelu chezhima chitiya niwoma waweni, niantu ezhima atiyili yumiyi."
45005012 Apostolu hiyakukong’a namakasawu niyinzhikizhilu niyihayamisha mukachi kawantu. Hiyakupompang’a wezhima wawu namuchima wumu hohu mwikeki jaSolomoni.
45005013 Anashali hiyakutiya woma wakujibomba nawu; ilang’a hiyakuyilemesha kuji antu.
"45005014 Akwakukuhwelela aswezha nikuswezha kuvula, ajibombeli kuji Mwanta, mazaza aweni amayala nawambanja."
"45005015 Hiyakweleka ákata hanzi nakuyisha munyikwakwa, nakuyikamika hela hatujiji hela hayikang’a, kulonja chakuhitayi Petulu, hela kwamwevulu winji hohu wuyilewukili."
"45005016 Hikukupompa izaza jafumini munyikala yajing’i kwakwihi naYelusalema niniku niniku kwi-njo; hiyakuleta antu awu akata, niezhima ajing’i nawaspilitu azonja, hiyakukola wezhima wawu."
"45005017 Henohu kaplistu muneni niezhima ajing’iyi nawu, wowu achaaku chawaSajusi, hiyakusang’umoka, anatiyi jehi ichima mbe."
"45005018 Hiyakukwata apostolu, hiyakuyisha mukaleya mwashilang’awu antu ezhima."
"45005019 Ilang’a kang’elu kaMWANTA wumu hakwinza nawufuku nakwenzulula yenzelu yakaleya, hakuyiijisha hanzi,"
"45005020 ninji, Yenu mwimani muTembeli, mulezhi antu mazu ezhima awumi wunu."
"45005021 Chanachitiyuwu, hiyakwing’ila muTembeli hankunku yakucha, hiyakutang’isha. Ilang’a kaplistu muneni hakuya, ninawa ekalayi nawu; hakupompesha chota, nichota chawaIsalela chikwawu chalema chezhima; hiyakutemesha anhembi kukaleya ayileti."
"45005022 Ilang’a chayiluwu anhembi, hiyakuwana mukaleya mwosi, hiyakufunta nakushimuna,"
"45005023 nawu, Kaleya chalala twawana kakupata chakola, nianhembi sang’a emenawu kuyenzelu; ilang’a chitwela netu twenzululuku, kuwana mukachi nimuntu mwosi."
"45005024 Mukulumpi wamashijika akuTembeli, niakulumpi zhawatuplistu, chatiyiluwu mazu awa, hiyakuzhinoka nankashi mukuya yumiyi."
"45005025 Hikukwinza muntu nakuyilezha ninji, Tiyenu, awa amayala mwasha mukaleya anemani muTembeli nakutang’isha antu."
"45005026 Mukulumpi wamashijika nawanhembi hiyakuya nakuyileta chakaji njombu. Mulong’a hiyakutiya woma wawantu, nawu akenja katwasa malola."
"45005027 Chanayiletuwu, hiyakuyimika muchota."
"45005028 Kaplistu muneni hakuyila ninji, Twayilezheli chakola, netu bayi mutang’isha mwizhinijuku. Tiyenu ntahi, muYelusalema mwezhima mwawanina jehi kutang’isha kwenu hohu; munatong’ozhoki nenu mutwinki mulong’a wamashi aniwu muntu."
"45005029 Ilang’a aPetulu nawapostolu hiyakwakula nawu, Ching’a twovwahila Nzambi, bayi antuku."
"45005030 Nzambi yawankakulula zhetu wamusang’wili Yesu muji afu, mwázhahilenu nakumukujika hamutonju."
"45005031 Yenowu anamutúmbakeshi jehi kuji Nzambi nachikasa chinji chachijiilu, ekali Mwanta niChamwinu, kulonja aleti kuji Isalela zhakubalumuka munyichima, nikuyanakena nshiji."
45005032 Etu yetu ayinsahu yayumiyi; niSpilitu Wazhila nawa anenkiyi Nzambi akwakumwovwahila.
"45005033 Wena chanachitiyuwu, chiyifutwisha nikunyichima, hiyakutong’ozhoka nawu ayizhahi."
"45005034 Muchota himukwimana kaFwalisewu wumu, izhina jinji Gamaleli, nkulung’ang’a wanshimbi, amuhameka kuji antu ezhima; hakuyilezha ninji ayiijishi awa apostolu kampinzhi kanti."
"45005035 Hakuyila ninji, Enu amayala aIsalela, babalenu chimukukeng’a kuyila awa amayala."
"45005036 Mulong’a mafuku ajing’uku, Teyujasa wanyamukili nakujisama ninji nalema; yena hakujibomba nawamayala amakwawu, kwizhi nkulakazhi zhiwana (400). Amuzhahili, niantu ezhima amwovwahilili ayipalang’esheli; akang’anya nipukwa."
"45005037 Kulonjela haji yeniwu, hasonekesheluwu antu, Yujasi wakuNG’aliliya niyena nawa, hakwambula antu amakwawu, ninji ajikumi nayena. Yena nawa wanong’a jehi, niamakwawu ezhima amwovwahilili ayipalang’esha jehi nju-nju"
"45005038 Ichi jinu nukuyilezha nami yambulukenu amayalawa, yilekenu kwawu. Mulong’a neyi mpúng’iyi hela mujimu iwu wawantu, wukwikala wamukunkulwayi."
"45005039 Ilang’a neyi himujimu waNzambi, himwakatwesha kuyifwomona awa antuku, mwakenja kela muji nakulwisha naNzambi yomweni."
"45005040 Hiyakwitezha mwanahoshiyi. Chanatambikuwu apostolu, hiyakuyivupola, hiyakuyilezha nang’ovu nawu, Bayi muhosha mwizhina jaYesuku. Ayumbaku nikuyumbaku."
"45005041 Jichi hiyakufuma muchota nakuzang’alala, nanochu chanayifuukwiluwu kutela kusawuka nakukoola Izhina."
"45005042 Hiyalekeli kutang’isha hefuku hefuku muTembeli nikumatalawuku, nakushimuna Yesu nawu jiyi Klistu."
"45006001 Hamafuku owu, chelili atumbanzhi hiyakuya nakuvula, hiyakutachika kujitopeka; aYujeya ahoshelang’a Gliki hiyakutopeka aYujeya ahoshelang’a Hebelu, mulong’a abonjeli amfwila zhawu hanzhang’enang’awu yakujya hefuku hefuku."
"45006002 Ikumi nayeji (12) hiyakutambika izaza jawatumbanzhi, hiyakwila nawu, Hichachiwahi etu kushiya izu jaNzambi nakukalakela kuzhimesaku."
"45006003 Jichi enu anakwetu, talatalenu mukachi kenu amayala atanu nayeji akweti mpuhu yayiwahi, enzala jehi naSpilitu nimaana, tuyikunzhiki kumujimu iwu."
"45006004 Ilang’a etu kwetu tukukakela kukulombela, nimujimu wezu jaNzambi"
"45006005 Omu mwahosheluwu mutiyisha niizaza jezhima kuwaha. Hiyakutonja Stefwanu, iyala waswezha kukuhwelela, wenzala naSpilitu Wazhila; niFwilipu, niPolokolusi, niNikanoli, niTimoni, niPamenasi, niNikola wakuAntiyoki, wabalumukili kwikala kaYujeya."
45006006 Wenawa hiyakuyisha kumesu awapostolu. Chanalombeluwu hiyakuyinang’ika makasawu.
45006007 Izu jaNzambi hijikutanja; niatumbanzhi hiyakuya nakuvula nankashi muYelusalema; mukanka wawatuplistu waweni hiyakwovwahila chikuhwelelu.
"45006008 Stefwanu, wenzala nawuselewa waNzambi ning’ovu, hakwila yuma yakuhayamisha, niyinzhikizhilu yamaneni mukachi kawantu."
"45006009 Ilang’a hikukusang’umuka antu amakwawu akushikola yawantu anasubuluwu muwujung’u niakwaKileni, niakwaAlesanjeliya, niakwaSilisiya, niakwaAsiya, hiyakutajika ntaji naStefwanu."
"45006010 Hiyakumukang’anya hansang’u yamaaninji, naSpilitu wahosheliyi nachu."
"45006011 Hiyakwinka antu maseleka kulonja ahoshi nawu, Tunamutiyi nakuhosha mazu akutuka Mosi niNzambi."
45006012 Hiyakusang’umona antu niakulumpi niansoneki; chanamuwanuwu hiyakumukwata nang’ovu nakumutwala muchota.
"45006013 Hiyakwimika ayinsahu akutwamba elili nawu, Iwu iyala halekang’a kutena munu mwazhila ninshimbi chatamaku."
"45006014 Mulong’a tunamutiyi nakuhosha ninji, Iwu Yesu wakuNazaleta wakakisang’ana Tembeli iyi nakubalumuna yaaku yatulezheliyi Mosi."
45006015 Antu ezhima ashakamini muchota hiyakumushinshika namesu awu swi-i; hiyakumona kumesu inji kuji neyi kumesu akang’elu.
"45007001 Kaplistu muneni hakwila ninji, Yumiyi yalala, tahinji?"
"45007002 Yena ninji, Enu anakwami, ninenu atata, tiyililenu. Nzambi walubanzhi lwakulema wamwekeni kuji nkakulula yetu Abalahama, hajing’iyi muMesopotamiya, wuchiji kanja ashakami muHalana."
"45007003 Hakumwila ninji, Fumaku mwitung’a jenu, nikuji antang’a zheyi, Winzi mwitung’a jinakakulezha."
"45007004 Hakufuma mwitung’a jawaKalajeya, hakushakama muHalana. Kwenoku, chafwiliyi tata yinji, Nzambi hakumufumishaku nakumuleta mwitung’a jinu jimwashakama lelu."
"45007005 Hamwinkeli mwoku wuswana, chalala hela hakujatila mwenju winjuku. Wakanini kumwinka itung’a jinji nawanyaninji amba kalonjelamu, hachijing’iyi kanja avwali mwana"
"45007006 Nzambi wahosheli mwakwila ninji, Anyaneyi akashakama mwitung’a jawenyi. Ninji akayiheta muwujung’u, nakuyikong’a chatama nyaka nkulakazhi zhiwana (400)."
"45007007 Nzambi ninji, Owu munza wakayiheta nakawusompesha; Nkumininaku amba kafumamu, amba kankalakela mwenamunu."
"45007008 Hakumwinka chitiyang’enu chakwalama. Abalahama wavweli Isaka, hakumwalamisha ifuku jamuchitanu nachisatu, Isaka wavweli Yakoba, Yakoba wavweli ankakulula ikumi nayeji (12)."
"45007009 Owu ankakulula amutiyilili Yosefu ichima, hiyakumulanjisha kuji antu, amutweli muEzhipitu. Ilang’a Nzambi wajing’i ninji,"
"45007010 hakumupulwisha kumakabi inji ezhima. Hemeniyi kumesu amwanta waEzhipitu Fwalo, Nzambi hakumutiyisha Fwalo kuwaha nayena namaaninji; yena hakumubalumuna kwikala nyuuli yaEzhipitu, nimukwakuhemba itala jinji jezhima."
"45007011 Henohu mumpata yaEzhipitu yezhima nimuKenani, himukuholoka nzala; hiyakumona yihung’u yayeni; ankakulula zhetu hiyamweni yakujyaku."
"45007012 Yakoba, chanatiyiyi nawu kuEzhipitu kuji tijiku, hakutemeshaku ankakulula zhetu ipampa jakusambila."
45007013 Chayiluwu kamuchiyeji Yosefu hakujimwekesha kuji anakwinji; nimunza winji awiluka nikuji Fwalo
"45007014 Yosefu hakutemesha nakutambika tata yinji Yakoba, niantang’a zhinji ezhima, antu makumi atanu nayeji natanu (75)."
45007015 Yakoba hakukunkumukila muEzhipitu. Hakufwa niyena niankakulula zhetu.
45007016 Hiyakuyitwala kuShekemi nakuyikamika mwizhamu jalanjiliyi Abalahama nawuseya wasiliva kuji anyana kaHamoli muShekemi.
45007018 MuEzhipitu muswana nimwanta wacheng’i wabulili kwiluka Yosefu.
"45007019 Mwantowu hakukwatila munza wetu maana, hakukong’a ankakulula zhetu chatama, hiyakuyikanzhikizha kunata anyikeki zhawu, kulonja abuli kuhanja"
"45007020 Wena mwakowu jiwu wavwalikiliyi Mosi, Nzambi hakumumona himwana walubanzhi; hiyakumulelela mwitala jatata yinji tukwezhi tusatu."
"45007021 Chamushiluwu mukalong’a, mwana kaFwalo wamumbanja hakumunona, hakumulela neyi mwaninji wakujivwela"
"45007022 Chamushiluwu mukalong’a, mwana kaFwalo wamumbanja hakumunona, hakumulela neyi mwaninji wakujivwela22 Hiyakumutang’isha Mosi mwaya maana amuEzhipitu ezhima; hakuswezha ng’ovu nikumazu inji nikunyijimu yinji."
"45007023 Chashikiliyi Mosi munyaka makumi awana (40), mumuchima winji himukwinza zhakuya nakuhempula anakwinji aIsalela."
"45007024 Chanamoniyi mwinawu wumu hiyakumukong’a chatama, hakumwamwina, hakumutenja owu akabishiluwu, hakuzhaha owu kaEzhipitu."
"45007025 Watong’ozhokeli ninji anakwinji akwiluka chakuyamwinawu kuji Nzambi nachikasa chinji yena, ilang’a wena kuchiluka nehi."
"45007026 Chikunachi, hakuyiwana aji nakulwisha mulwawu, yena hakukeng’a kuyihumang’esha cheng’i ninji, Enu akwetu, ivumu jenu jimu, mulong’anyi muji nakujikong’ela chatama chochichi?"
"45007027 Owu wamukong’eli mukwawu chatama hakumushinzhika Mosi ninji, Nakwilishi mulopu wetu ninsompeshi yetu hinyi?"
"45007028 Keng’a wunzhahi neyi chiwazhaha ona kaEzhipitu haloshi, tahinji?"
"45007029 Mosi chanatiyiyi izu oju hakutemuka, hakushakama mwitung’a jakuMijiyani, hakuvwelaku anyana amayala ayeji."
"45007030 Chinamani nyaka makumi awana (40), kang’elu hakumwekana kuji yena muchinkalampata chakumpiji yaSinayi, mumuzuzu wakesi muchiputa"
"45007031 Mosi chanachimoniyi, hakuhayama; hakwinza nakuswila kwakwihi, ninji atali."
"45007032 Hikukutiyakana izu jaMWANTA ninji, Ami Yami Nzambi yawankakulula zheyi, Nzambi yaAbalahama, niyaIsaka, niyaYakoba. Mosi hakuzaala woma, nikutwesha kutalaku nehi"
"45007033 MWANTA hakumwila ninji, Subulaku nkwabilu zhiji kunyenju yeyi, mulong’a hiwunemani hiiseki jazhila."
"45007034 Chalala namoni chaji nakukabishawu antu ami aji muEzhipitu, natiyi chakwabawu; nasuluki jehi niyipulwishi. Jichi nakeng’i kukutemesha muEzhipitu."
"45007035 Yowu Mosi alekeluwu nawu, Nakwinki mujimu wakutuyuula hela kutusompesha hinyi? jiyi atemesheluwu kuji Nzambi ekali nyuuli ninkuuli, nachikasa chayenowu kang’elu wamwekeni kuji yena muchiputa."
"45007036 Jiyi muntu wayifumishili muEzhipitu chanakong’iyi yihayamisha nayinzhikizhilu, nimuEzhipitu, nimuKalung’alwizhi Kachinana, nimuchinkalampata, nyaka makumi awana (40)."
"45007037 Yeniwu jiyi Mosi wayilili anyana kaIsalela ninji, Nzambi wakayimwekeshela Kaplofwetu wahaji anakwenu neyi ami."
"45007038 Jiyi wajing’i muchipompelu chamuchinkalampata, hamu nanowu kang’elu wahosheli nayena kumpiji yaSinayi, ninawankakulula zhetu; jiyi watambwili mazu amomi atutang’ishi etu."
45007039 Yowu alekeluwu ankakulula zhetu nawu etu kumwovwahila kwonti kwetu; hiyakumushinzhika nawu tufumi; nyichima yawu hiyikufunta cheng’i kuEzhipitu.
"45007040 Hiyakumwila Aloni nawu, Wutwilili anzambi kulonja atwaminini kutukuyetu; Yeniwu Mosi, watufumishili mwitung’a jaEzhipitu, Hituneluki kwanayiyuku."
"45007041 Wena mafuku owu hiyakwila mwana kang’ombi, hiyakuketwila yenowu nkishi chimuna, hiyakuzang’alala nanyijimu yakumakasawu."
"45007042 Nzambi hakubalumuka, hakuyileka kwinji, ninji apeshang’a yileng’aleng’a yamwiwulu; neyi chasonekeluwu mumukanja wawatuplofwetu nawu, Enu akwamutang’a waIsalela, yami komana mwaketwililang’a yimuna, Mwaletelelang’a nyilambu nyaka makumi awana (40) muna muchinkalampata tahinji?"
"45007043 Mwanyamwini tabanaka yaMoleki, nikukatumbwa kamukishi Lefwana, Jiyi yuma mwalumbishili kulonja kujifukula kuji wena, Ami nakayitwala kwakubajika Babiloni."
"45007044 Ankakulula zhetu ajing’i naTabanaka yawunsahu omu muchinkalampata, yamukunzhikiluwu Mosi kuji owu wahoshelang’a ninji, hakumulezha ninji akatung’i mwaya chifwikizha chanamoniyi."
"45007045 Tabanaka yaleteluwu kuji ankakulula zhetu nawa, heng’ililuwu hamu naYoshuwa nakutambula itung’a jawaZHentili atemwiniyi Nzambi kúkuya ankakulula zhetu, njo-o nikumafuku aDavidi, ámwenuwu kuwaha kuji Nzambi."
45007046 Yowu walombeli kumutung’ila Nzambi yaYakoba hakushakama.
45007047 Ilang’a Solomoni jiyi wamutung’ilili itala.
"45007048 Hela chochu, Mukwakubajika hashakamang’a mwakutung’a namakasa awantuku;"
"45007049 mwomwaneliyi kaplofwetu ninji, Iwulu hiitanja jami jawanta, Iseki hiitanja jakunyenju yami. MWANTA ninji, Inji itala mukuntung’ilami kulonja nimoni mwakunookela, jishika hajihi?"
45007050 Yuma yezhimiyi hiyayitung’ili kujami nachikasa chamuku?
"45007051 Enu mwachinchika! Enu ayijima munyichima namatu! Yenu mwajikang’ang’a naSpilitu Wazhila mafuku ezhima. Chelilang’a ankakulula zhenu, jichi chimwelang’a ninenu."
"45007052 Kaplofwetu wumwojihi abulili kukabishawu kuji ankakulula zhenu? Azhahili wena ayilezhelang’ahu jehi chakenzayi Mukwakulong’a; yenowu, yenu mwabalumukili kwikala akwakumufukezha, niambanzhi akumuzhaha."
"45007053 Enu mwatambwili nshimbi yayileteleluwu kuji ang’elu, enu kuyihemba nehi."
"45007054 Wena chanatiyuwu mazu owu, chiyifutwisha nikunyichima, hiyakumusumang’ena kumazhi."
"45007055 Ilang’a yena, wenzala jehi naSpilitu Wazhila, hakutala mwiwulu swi-i, hakumona lubanzhi lwakulema kwaNzambi, niYesu nemani kuchikasa chaNzambi chachijiilu."
"45007056 Ninji, Talenu, namoni mumawulu munenzuluki, niMwana kaMuntu nemani kuchikasa chaNzambi chachijiilu."
"45007057 Ilang’a wena hiyakubijika nang’ovu, hiyakusha nyinu mumatu awu, hiyakumulotokela namuchima wawu wumu hohu."
"45007058 Amukokela nihanzi yang’anja, amwasa nimalola. Ayinsahu hiyakutenteka mahinawu kunyenju yamukwenzi weyala, izhina jinji Sawulu."
"45007059 Hiyakumwasola Stefwanu malola, iku wuji nakutambika ninji, Mwanta Yesu, atambuli spilitu yami."
"45007060 Hakufukama, hakubijika chakola ninji, Eyi Mwanta ayanakeni mulong’iwu. Chanahoshiyi mwenimu akama nitulu. Sawulu wajing’i nakwitezha chanamuzhahuwu."
"45008001 Jena ifuku oju ikabisha jakukabisha chipompelu chajing’i muYelusalema jivulumuka nikuvulumuka. Hiyakupalang’ena wezhima wawu mwahita matung’a aYujeya naSamaliya, kwasheli wowu apostolu hohu."
"45008002 Stefwanu hiyakumuzhiika kuji amayala akweti kalemesha kakulemesha Nzambi, hiyakumujila makumbu aweni."
"45008003 Ilang’a Sawulu hakukisang’ana chipompelu; hakwing’ila mumatala ezhima nakukokakoka niamayala niambanja, hakuyisha mukaleya."
45008004 Jichi wena apalang’eni hiyakukimbuka nakushimuna izu jaNzambi.
"45008005 Fwilipu hakukunkumukila kung’anja yaSamaliya, hakuyishimwina nsang’u yaKlistu"
"45008006 Mazaza awantu chanatiyuwu mwahosheliyi Fwilipu, nikumona yinzhikizhilu yeliliyi, hiyakumutiyilila namuchima wawu wumu hohu."
"45008007 Mulong’a aspilitu azonja, hiyakufuma muji antu amavulu nakukaloka nang’ovu. Antu amavulu ajing’i namusong’u wakalepa, niajing’i nakubalakata, hiyakukola."
45008008 Mung’anjoyu mwajing’i muzang’alu waswezha
"45008009 Ilang’a mung’anjoyu mwajing’i iyala wumu, izhina jinji Shimona, yenowu wahong’elang’a nakuhayamisha akwaSamaliya, nakujisama ninji nalema."
"45008010 Antu ezhima, kufumisha kuji akaji kulema kushika nikuji alema, hiyakumusha kumuchima nawu, Yeniwu jiyi ng’ovu oyu yaNzambi yatenang’awu nawu Muneni ."
"45008011 Amushili kumuchima, mulong’a wayihayamishilang’a nang’ombu yinji mafuku amavulu."
"45008012 Ilang’a chanakuhweleluwu mwashimwiniyi Fwilipu nsang’u yayiwahi yakutena wanta waNzambi niizhina jaYesu Klistu, hiyakuyizhimika, niamayala niambanja."
"45008013 Shimona yomweni niyena nawa hakukuhwelela; chanamuzhimikuwu hakwenja hamu naFwilipu. Chanamoniyi yinzhikizhilu ninyijimu yang’ovu yakong’eliyi, hakuhayama."
"45008014 Nochu jinu apostolu ajing’i kuYelusalema, chanatiyuwu nawu aSamaliya anatambuli izu jaNzambi, hiyakutemeshaku aPetulu naYowanu."
"45008015 Wena chanashikuwu, hiyakuyilombelela kulonja atambuli Spilitu Wazhila."
"45008016 Mulong’a henohu Spilitu wuchiji kanja aholokeli hela haji muntu niwumu wakwenokuku, anakumini jakuyizhimika mwizhina jaMwanta Yesu hohu."
"45008017 Hiyakuyinang’ika makasa, atambula niSpilitu Wazhila."
"45008018 Shimona, chanamoniyi Spilitu Wazhila ayinkang’ayu hakunang’ika makasa awapostolu, hakwila ninji ayinki mali;"
"45008019 ninji, Nyinkenu ninami wanta iwu, kulonja yowu nakanang’ika makasami akatambuli Spilitu Wazhila"
"45008020 Ilang’a Petulu hakumwila ninji, Mali eyi akisikili kumu naneyi, mulong’a wunatong’ozhoki neyi wutambuli namali chamukunkulu chaNzambi."
45008021 Hiwukweti mwakutukwashila hela mujimu kunsang’u iyuku; mulong’a muchima weyi hiwalong’a kumesu aNzambuku.
"45008022 Jichi balumukaku mumuchima wuleki ichi chuma chatama, wumulombi Mwanta, wamba kela muwunatong’ozhoki mumuchima weyi akakwanakeni."
"45008023 Mulong’a nakumoni wumuntu wunaluli jehi nanjulu mumuchima, anakukasi jehi nakuluwa kweyi."
"45008024 Shimona hakwakula ninji, Nlombelelenuku kuji Mwanta, kulonja yumoyu yimunateni yibuli kunwana"
"45008025 Jichi wena, chanashimunuwu wunsahu wawu nakuhosha izu jaMwanta, hiyakufunta kuYelusalema nakushimuna nsang’u yayiwahi munyikala yawaSamaliya yayivulu"
"45008026 Ilang’a kang’elu kaMWANTA hakumwila Fwilipu ninji, Nyamukaku, wuyi kukabeta kakuchijiilu, kunzhila yafuma kuYelusalema yakunkumukila kuGaza muchinkalampata."
"45008027 Hakunyamuka, hakuya. Kutala iyala wakuEtiyopiya, nhembi yamwanta wamumbanja wawaEtiyopiya Kanjesi, walema nankashi, jiyi wahembelang’a yuma yaKanjesi yalema yezhima. Yenowu wenza jehi kuYelusalema kulonja kujifukula kuji Nzambi;"
"45008028 wajing’i munzhila yakufunta, washakama mwikálu jinji nakutang’a mukanja wakaplofwetu Isaya."
"45008029 Spilitu hakumwila Fwilipu ninji, Yaku kwakwihi, wukunjami kwikálu jina."
"45008030 Fwilipu hakuyaku lufuchi, hakumutiya wuji nakutang’a mukanja wakaplofwetu Isaya. Ninji, Chiwuji nakutang’a chinakulumbulukili, tahinji?"
"45008031 Kuchinka yena nhembi ninji, Chikunlumbulukila ng’ahi chakaji muntu kunlezha? Hakumwila Fwilipu ninji akanjami ashakami hamu."
"45008032 Komana wajing’i nakutang’a mwasonekawu nawu, Neyi mwana kamukoku akutwalawu nakuzhaha, Neyi chamwenang’ayi mukoku haji akwakumutewula nzo-o, Jichi niyena haasamini mukanwa kinjuku."
"45008033 Chajizozeliyi, hiyakumutambula wuhaku wakeng’eli kumonayi. Iking’u jinji akajishimuna kujinyi? Mulong’a wumi winji ;Najiteni yomweni, tahinji nateni muntu wacheng’i?"
"45008034 Owu nhembi hakumwihula Fwilipu ninji, Kaplofwetu nateninyi, mwani? Najiteni yomweni, tahinji nateni muntu wacheng’i?"
"45008035 Fwilipu hakuhosha mazu akutachikila kumukanjiwu, hakumushimwina nsang’u yaYesu."
"45008036 Chayilang’awu munzhila hiyakushika kumenzhi. Owu nhembi ninji, Tala menzhi awa; chumanyi chikunlekesha kunzhimika?"
"45008037 Fwilipu hakwakula ninji, neyi wunakuhweleli namuchima weyi wezhima wukutwesha. Yena hakwakula ninji, Nakuhweleli nami Yesu Klistu jiyi Mwana kaNzambi."
"45008038 Hakulezha antu kwimika ikálu. Hiyakukunkumukila mumenzhi mwayeji wawu, niFwilipu ninhembi; hakumuzhimika."
"45008039 Chanakanjukuwu mumenzhi, Spilitu waMWANTA hakumuhukula Fwilipu; owu nhembi hamumweni nawa cheng’uku, hakuyang’a kwinji munzhila yinji nakuzang’alala."
"45008040 Hakwinza Fwilipu hiyakumuwana kuAzotu; chahitiliyi, hakushimuna nsang’u yayiwahi munyikala yeneni yezhima, nichashikiliyi kuKesaleya"
"45009001 Ilang’a Sawulu hakwonashanina nikufunyina atumbanzhi twaMwanta zhawubanzhi; hakuya kuji kaplistu muneni,"
"45009002 hakulomba nyikanja yakuya nachu kumashikola akuJamakasa, kulonja neyi wakawana akwaNzhila amakwawu, hela amayala hela ambanja, akayileti kuYelusalema munyonzhi."
"45009003 Chajing’i nakwenjayi hakuya nakushika kuJamakasa, kukasumuka hikukumutong’ekela chezhezhi chakufuma mwiwulu kwi-njo."
"45009004 Hakujimbuka heseki, hakutiya izu hijikumwila ninji, Eyi Sawulu, Sawulu, wankabishilang’aji?"
"45009005 Sawulu ninji, Yeyinyi Mwanta? Mwanta ninji, Yami Yesu wákabishang’a."
"45009006 Nyamukaku, wing’ili mung’anja, akakulezhi muwukwila."
"45009007 Amayala enjeliyi nawu hiyakwimana, zhinayikang’i jehi zhakuhosha, anatiyi kwezu hohu, kumona muntu nehi."
"45009008 Sawulu hakunyamuka hamaseki; ninji atoni, kumona chuma nehi. Hiyakumukwata kuchikasa, hiyakumutwala muJamakasa."
45009009 Hakwikala mafuku asatu chakaji kumona; kujya hela kunwa nehi.
"45009010 MuJamakasa mwajing’i kambanzhi wumu, izhina jinji Ananiya. Mwanta hakumwila muchimwenu ninji, Eyi Ananiya. Yena ninji, Yamonu Mwanta."
"45009011 Mwanta hakumwila ninji, Nyamukaku, wuyi kumukwakwa wukweti izhina jaWoloka, mwihuli muntu mwitala jaYuja, izhina jinji Sawulu wakuTalusa; mulong’a wuji nakulombela."
"45009012 Niyena namoni muchimwenu iyala, izhina jinji Ananiya, hakwing’ila mwajiyi yena, hakumunang’ika makasa kulonja amoni."
"45009013 Ilang’a Ananiya hakwakula ninji, Eyi Mwanta, iwu iyala namutiyi kuji antu amavulu, mwanakong’iyi antu eyi azhila kuYelusalema chatama;"
"45009014 nikunu yena wukweti wanta watambulayi kuji akulumpi zhawatuplistu, kulonja kukasa antu ezhima atambikang’a izhina jeyi."
"45009015 Ilang’a Mwanta hakumwila ninji, Yang’a kweyi; yena hinsaba yinatonji ami aweni, kulonja atwali izhina jami kuji aZHentili, nikuji anyanta ankanu, nikuji aIsalela."
"45009016 Mulong’a ami nukumulezha yuma yayivulu yakakabayi, yakukoola izhina jami"
"45009017 Ananiya hakuya, hakwing’ila mwitaloju. Hakumunang’ika makasa ninji, Eyi manakwami Sawulu, Mwanta Yesu, wámwekana kujeyi munzhila yiwenzang’a, nantemeshi kulonja wumoni, winzali naSpilitu Wazhila."
"45009018 Hohenohu kumesu inji kuholoka niyuma yiji neyi makàlu, amona nikumona. Hakunyamuka, hiyakumuzhimika."
"45009019 Hakutambula yakujya, akwata ning’ovu. Hakushakama mafuku nawatumbanzhi ajing’i kuJamakasa."
"45009020 Hohenohu hakutiyakesha nsang’u yaYesu mumashikola, ninji hiMwana kaNzambi."
"45009021 Ezhima amutiyili hiyakuhayama nawu, Hijiyi wakabishilang’a antu muYelusalema atambikang’a izhinijuku? Nsang’u yanenzhiliyi kunu yoyu yakuyitwala munyonzhi kuji akulumpi zhawatuplistu."
"45009022 Ilang’a Sawulu hakuswezha ng’ovu, hakuyibayisha aYujeya ashakamini kuJamakasa, nakulumbulula chakashinshi ninji chalala iwu Yesu jiyi Klistu."
"45009023 Chimunahiti jehi mafuku amavulu, aYujeya hiyakumushakamina hampúng’a yakumuzhaha."
45009024 Mpúng’oyu hiyakuyiluka kuji Sawulu. Hiyakuhemba kuyisu yamukala nimwaana niwufuku kulonja amuzhahi.
"45009025 Ilang’a atumbanzhi hiyakumutwala nawufuku, hiyakumuhanwisha mwipwata jamumpwembu nakumuzelumuna muchimpaya."
"45009026 Chanashikiyi kuYelusalema hakweseka kujibomba nawatumbanzhi. Wezhima wawu hiyakumutiya woma, hiyakutajika nawu hikambanzhuku."
"45009027 Ilang’a Balanaba hakumutambula, hakumutwala kuji apostolu, hakuyilezha chanamumoniyi Mwanta munzhila, nichanahoshiyi Mwanta nayena, nichanashimuniyi izhina jaYesu kuJamakasa chakaji woma."
"45009028 Hakwikala nawu kuYelusalema; hakukimbukang’a nawu, hakwing’ilang’a nakwijikang’a hamu nawu."
"45009029 Hakushimuna izhina jaMwanta chakaji woma; hakuhosha nakutajika nawaYujeya ahoshang’a Gliki, ilang’a wena hiyakukeng’a mwakumuzhahila."
"45009030 Chanachilukuwu anakwinji hiyakumukunkumwisha kuKesaleya, hiyakumutemesha kuTalusa"
"45009031 Mwahita Yujeya mwezhima nimuNG’aliliya nimuSamaliya, chipompelu hichikumona kuwunja, hichikujitung’a, hichikwenja nawoma waMwanta, nimukuyikunjezha kwaSpilitu Wazhila, hichikutoha."
"45009032 Chajing’i nakukimbukayi Petulu kwezhima, hakushika nikuji akwakuzhila ashakama kuLija."
"45009033 Kwenoku hakumona muntu wumu, izhina jinji Eneya, wakama jehi hakajiji kinji nyaka yitanu nayisatu; mulong’a wajing’i wakata kalepa."
"45009034 Petulu hakumwila ninji, Eyi Eneya, Yesu Klistu hakukukolesha; hinjukaku, alaku kajiji keyi. Ahinjuka nihohenohu."
"45009035 Ezhima ashakama kuLija nimuShaloni hiyakumumona, hiyakubalumukila kuji Mwanta."
"45009036 Woho, kuYopa kwajing’i kambanzhi wumu, izhina jinji Tabita, muGliki jiyi Jokasi; yenowu mumbanja waswezheli nyijimu yayiwahi, niyuma yaluwi yeliliyi."
"45009037 Hamafuku owu hakukata hakufwa. Chanamuweleshuwu, hiyakumukamika mwitala jahewulu."
"45009038 KuLija kwajing’i kwakwihi naYopa; jichi atumbanzhi, chanatiyuwu nawu Petulu wuji kuLija, hiyakutemeshaku amayala ayeji nakumulembelela nawu, Bayi wulaba kwinzaku."
"45009039 Petulu hakunyamuka hakuya nawu. Chanashikiyi, hiyakumutwala mwitaloju jahewulu. Ambanja amfwila ezhima hiyakwimana kwakwihi nayena nakujila, nakumulezhalezha yikowelu niyuma yakuvwala yachiminiyi Jokasi hachijing’iyi nawu."
"45009040 Petulu hakuyiijishamu wezhima wawu, hakufukama nakulombela. Hakubalumuka nakutala kuji mufu ninji, Eyi Tabita, hinjukaku. Atona nikutona. Chanamoniyi Petulu, Tabita hakuhinjuka nakushakama."
"45009041 Petulu hakumukwata kuchikasa chinji, hakumuhinjwisha. Hakutambika akwakuzhila nawambanja amfwila, hakuyinkayi wamumi."
45009042 Hichikutiyakana muYopa mwezhima; amavulu hiyakumukuhwelela Mwanta.
"45009043 Petulu hakushakama muYopa mafuku amavulu kwamuntu izhina jinji Shimona, mukwakuloomba yitembi."
"45010001 MuKesaleya mwajing’i iyala wumu, izhina jinji Konelisu, mukulumpi wamashijika atenang’awu nawu aItaliya;"
"45010002 muntu wukweti kalemesha kakulemesha Nzambi, waakamang’a Nzambi hamu nawakwetala jinji ezhima, wenkelang’a antu yamukunkulu yayivulu, walombelelang’a kuji Nzambi hefuku hefuku."
"45010003 Hakumona muchimwenu chalumbuluka, kang’elu kaNzambi hakwinza kuji yena hampinzhi kwizhi yamuchitanu nachiwana yefuku (15:00 hls), hakumwila ninji, Eyi Konelisu."
"45010004 Niyena chanamushinshikiyi kang’elu swi-i, hakutiya woma ninji, Chumanyi Mwanta? Yena hakumwila ninji, Kulombela kweyi kwakuvulu niyamukunkulu yeyi yinashiki kuji Nzambi, anakwanuki nachu."
"45010005 Jichi jinu, temeshaku amayala kuYopa, akaleti Shimona atumbiluwu izhina jikwawu jaPetulu;"
"45010006 washakama kwamuntu wumu izhina jinji Shimona, mukwakuloomba yitembi, wukweti itala jinji kwakwihi nakalung’alwizhi."
"45010007 Chanayiyi kang’elu wajing’i nakuhosha ninji, Konelisu hakutambika ang’amba zhinji ayeji, niishijika wumu wukweti kalemesha kakulemesha Nzambi, wowu akwakumwimena hefuku hefuku."
"45010008 Hakuyihitila mwezhima mwanamulezhuwu kuji kang’elu, hakuyitemesha kuYopa."
"45010009 Chikunachi, achiji kuya munzhila yawu, hiyakuya nakuswila kwakwihi namukalowu, Petulu hakukanjuka hewulu jetala alombeli, kwizhi neyi hampinzhi yamuchitanu nayimu (12:00 hls)."
"45010010 Hakutachika kutiya nzala, hakukeng’a kujya. Hachiji kulong’eshawu kujya, Petulu hakukeng’a kuya mutulu, hakumona chimwenu."
"45010011 Wamweni iwulu hiyakujizhikula, nichuma kwizhi chiji neyi ihina jeneni, hichikuzelumuka, hiyakuchizelumwina kumawombu achu awana, chishika niheseki."
"45010012 Mwenomu muji anyama anyichiji yezhima, niyuma yazalalang’a hamaseki, nituja twahaluzwizu"
"45010013 Kuji yena hikukwinza izu jakwila nawu, Eyi Petulu, nyamukaku, wuzhahi, wujyi."
"45010014 Ilang’a Petulu ninji, Anha-a, Mwanta! Kanja jehi nijyi chuma chatama hela chamazhiluku."
"45010015 Izu hijikwinza kuji yena ipampa jamuchiyeji nawu, Chuma chanatookeshiyi Nzambi, bayi wuchitena neyi chatamaku."
45010016 Chenichi achilili kasatu; chumochu achitambula nikwiwulu hohenohu.
"45010017 Hachijing’iyi Petulu kuzhinoka nankashi, ninji chimwenu ichi chinamoni chinayi mujihi? kukasumuka owu amayala atemesheluwu kuji Konelisu, anehuli jehi kwitala jaShimona, anemani jehi kuchisu chachipang’u."
"45010018 Hiyakutambika nakwihula nawu, Shimona atumbiluwu izhina jikwawu jaPetulu, washakama kunu?"
"45010019 Hachijing’iyi Petulu kutong’ozhoka nsang’u yachimwenu ochu, Spilitu hakumwila ninji, Tala, amayala asatu anakukeng’i."
"45010020 Jichi nyamukaku wusuluki, wuyi nawu chakaji ntaji; yami inayitemeshi."
"45010021 Petulu hakusulukila kuji owu amayala ninji, Yami muntu muji nakukeng’a; munenzhiliji?"
"45010022 Nawu, Mukulumpi wamashijika Konelisu, muntu walong’a waakamang’a Nzambi, amuhamekang’a kuji munza wezhima wawaYujeya, anamulezhi kuji kang’elu wazhila nawu akakutambiki wuyi kwitala jinji, kulonja atiyi mazu kujeyi."
"45010023 Petulu hakuyitambika mwitala hakuyilezha kwakukama. Chikunachi hakunyamuka hakuya nawu, nianakwinji amakwawu akuYopa hiyakumutwalaku."
"45010024 Chikunachi ifuku jikwawu hiyakwing’ila muKesaleya, kuwana Konelisu wuji nakuyiching’ilila, wapompesha jehi antang’a zhinji niamabwambu zhinji ajikunjayi nawu."
"45010025 Chaneng’iliyi Petulu, Konelisu hakumubulakana, hakujinata kunyenju yinji nakujifukula kuji yena."
"45010026 Ilang’a Petulu hakumuhinjwisha ninji, Imanaku; ninami nawa nimuntu kwami."
"45010027 Iku wuji nakuhosha ninji hakwing’ila, hakuwana antu amavulu anapompi jehi."
"45010028 Hakuyila ninji, Enu aweni muneluki kaYujeya kushakama namuntu wakumunza wacheng’i hela kwinza kwakwihi ninji, chinzhila. Hela chochu, Nzambi nanlezhi ninji, kutena muntu neyi watama hela wamazhilu, chinzhila."
"45010029 Jichi chimwantambika, hinukwinza chakaji ntaji. Jichi nehuli nami mwantambikilaji?"
"45010030 Kuchinka Konelisu ninji, Munahiti mafuku awana nakushika hampinzhi yinu, najing’i nakulombela mwitala jami hampinzhi yamuchitanu nachiwana (15:00 hls); kukasumuka iyala nemani kuniji, navwali mahina atong’eka chezhezhi."
"45010031 Ninji, Eyi Konelisu, kulombela kweyi anakutiyi, niyamukunkulu yeyi anayanuki kuji Nzambi."
"45010032 Jichi jinu, temeshaku antu kuYopa wakatambiki Shimona atumbiluwu izhina jikwawu jaPetulu, akenzi kujeyi; yena wekala kwaShimona mukwakuloomba yitembi kuchikumu chakalung’alwizhi."
"45010033 Jichi hinukukutemeshela antu hohenohu. Chinawahi mwani chiwunenzi. Jichi jinu, yetu awa tuji kunu kumesu aNzambi wezhima wetu, kulonja tutiyi yezhima yanakulezhuwu kuji Mwanta."
"45010034 Putulu hakuhosha ninji, Mwalala, namoni komana Nzambi haakamang’a antu kumesuku,"
"45010035 hakwila munyunza yezhima, muntu wamwakamang’a yena, welang’a mwalong’a, amutiyang’a kuwaha kuji Nzambi."
"45010036 Enu aweni mweluka izu jatemesheliyi Nzambi kuji aIsalela, nakushimuna nsang’u yayiwahi yakuwunja muji Yesu Klistu. Yena jiyi Mwanta wawantu ezhima."
"45010037 Nsang’u iyi enu aweni mwayiluka, yatiyakeni mwahita Yujeya mwezhima; yatachikilili kuNG’aliliya hakumishiluwu chizhimikilu chashimwiniyi Yowanu."
"45010038 Mwatiya jehi nsang’u yakutena Yesu wakuNazaleta, chamuwayishiluwu kuji Nzambi naSpilitu Wazhila nang’ovu; yena wahitang’enang’a nakwila yayiwahi, nakukolesha antu ezhima akabishilang’awu kuji jiyabolu, mulong’a Nzambi wajing’i nayena."
"45010039 Yetu ayinsahu twamweni namesu mwezhima mweliliyi mwitung’a jawaYujeya nimuYelusalema; yena nawa amuzhahili, nakumukujika hamutonju."
45010040 Yena amusang’wili kuji Nzambi muji afu ifuku jamuchisatu;
"45010041 hakumumwekesha hatooka, bayi kuji antu ezhimaku, ilang’a kujetu ayinsahu akutonjang’ahu jehi kuji Nzambi, yetu twelili nikujya nikunwa ninji heliliyi nasang’uki jehi muji afu."
"45010042 Yena hakutulezha ninji tushimwini antu, tushimuni wunsahu wakutena netu yenowu jiyi anafuukuluwu kuji Nzambi kwikala mukwakusompesha niamomi niafu."
"45010043 Amushimunang’a wunsahu kuji atuplofwetu ezhima, nawu mwizhina jinji antu ezhima ákumukuhwelela akamona kuyanakena nshiji."
"45010044 Iku Petulu wuchiji kuhosha mazu awa, Spilitu Wazhila hakuholokela haji antu ezhima ajing’i nakutiya."
"45010045 Niakwakwalama enzhili naPetulu ajing’i akuhwelela, chanachimonuwu, hiyakuhayama wezhima wawu nawu, Komana haji aZHentili nihena nawa anechiluhu chamukunkulu chaSpilitu Wazhila."
45010046 Mulong’a atiyili hiyakuhosha majimi acheng’i nakumutohesha Nzambi.
"45010047 Petulu hakwila ninji, Muntwinyi natweshi kulekesha menzhi, abuli kuyizhimika awa anatambuli Spilitu Wazhila mwomutwatambwili ninetu?"
45010048 Hakuyila ninji ayizhimiki mwizhina jaYesu Klistu. Hiyakumulembelela nawu ashakamuku mafuku amakwawu.
"45011001 Apostolu nianakwawu amuYujeya, hiyakutiya nawu aZHentili niwena nawa anatambuli jehi izu jaNzambi."
"45011002 Chanenziyi Petulu kuYelusalema, akwakwalama hiyakutajika ninji,"
"45011003 nawu, Eyi weng’ilili mwawayijima, hiwukujya nawu."
45011004 Petulu hakutachika kuyilumbulwila mwahitili nsang’u yezhima.
"45011005 Ninji, Chinajing’i kumukala waYopa nakulombela, hinukukeng’a kuya mutulu, muchimwenu hinukumona chuma kwizhi chiji neyi ihina jeneni, hichikuzelumuka, hiyakuchizelumuna kwiwulu kuchajing’i kumawombu achu awana, chishika nikujami."
"45011006 Kushinshikamu hinukumona muji anyama ahanu heseki, nianyama amumpata, niyuma yazalalang’a, nituja twahaluzwizu."
"45011007 Hinukutiya izu nawu, Eyi Petulu, nyamukaku, wuzhahi, wujyi."
"45011008 Ami hinukwila nami, Anha-a, Mwanta, kanja jehi nijyi chuma chatama hela chamazhiluku."
"45011009 Izu hijikwakula kwiwulu kamuchiyeji nawu, Chuma chanawahishiyi Nzambi, bayi wuchitena neyi chatamaku."
45011010 Chanachiluwu kasatu ayikokela niyezhima mwiwulu.
"45011011 Hohenohu kutala amayala asatu, ánatemeshuwu jehi kujami kufuma kuKesaleya, anemani jehi kwitala kutwajing’i."
"45011012 Spilitu hakunlezha kuya nawu, chakubula kwakama. Nayili hamu nanawa anakwetu atanu nawumu; twing’ila nimwitala jayenowu iyala."
"45011013 Hakutulezha chamweniyi kang’elu nemani mwitala jinji, nichamulezheluwu kuji owu kang’elu ninji, Temeshaku antu kuYopa, akaleti Shimona atumbiluwu izhina jikwawu jaPetulu;"
45011014 akakulezhi mazu akuyamwina nineyi niakwetala jeyi ezhima.
"45011015 Chinajing’i nakutachika kuhosha, Spilitu Wazhila hakuholokela haji wena, mwomwaholokeleliyi hajetu hakusambila."
"45011016 Hinukwanuka mazu aMwanta eliliyi ninji, Chalala Yowanu wazhimikili mumenzhi, hakwila enu akayizhimika muji Spilitu Wazhila."
"45011017 Jichi jinu, Nzambi ayinka nichamukunkulu chochimu chatwinkeliyi etu hitwakuhweleleli Mwanta Yesu Klistu, yaminyi mwaka nimoni kujikang’a naNzambi?"
"45011018 Chanatiyuwu yumiyi, amwena ninzo-o; hiyakumulemesha Nzambi nawu, Komana Nzambi netezhi aZHentili kubalumuka munyichima amoni wumi."
"45011019 Owu apalang’esheluwu nekabisha jasang’umukili hansang’u yaStefwanu hiyakwenja chakushika nikuFwenisiya, nikuKipilosi, nikuAntiyoki, nakushimununa izu jaNzambi kuji aYujeya hohu, bayi kuji acheng’uku."
"45011020 KuKipilosi nakuKileni kwajing’i amayala amakwawu avwalikilili kwenoku; wenawa chanashikuwu kuAntiyoki, hiyakuhoshahosha nawaGliki nawa, nakushimuna nsang’u yaMwanta Yesu."
"45011021 Chikasa chaMwanta hichikwikala nawena, amavulu nankashi hiyakukuhwelela, hiyakubalumuka nakutala kuji Mwanta."
"45011022 Nsang’u yayumiyi yitiyakana nikuji akwachipompelu chajing’i muYelusalema, hiyakutemeshaku Balanaba akashiki nikuAntiyoki."
"45011023 Yena chanashikiyi, chanamoniyi wuselewa waNzambi, hakutiya kuwaha; hakuyikonkomwena wezhima wawu ninji akakakeli Mwanta chakutaku muchima."
"45011024 Mulong’a wajing’i iyala wamuwahi, wenzala naSpilitu Wazhila nikukuhwelela. Antu amavulu ajibombeli naMwanta."
45011025 Balanaba hakuya nakukeng’a Sawulu kuTalusa. Chanamuwaniyi hakumuleta kuAntiyoki.
"45011026 Hiyakupompang’a hamu nachipompelu mwaka wezhima, nakutang’isha antu amavulu nankashi. KuAntiyoki jiku kwasambilili kutenawu atumbanzhi izhina jawakwaKlistu."
"45011027 Hamafuku owu, kuYelusalema hikukufuma atuplofwetu hiyakwinza kuAntiyoki."
"45011028 Hikukwimana muntu wumu, izhina jinji Agabusi, hakushimunang’ahu jehi naSpilitu ninji kwakenza nzala yeneni mwahita mpata yamunu mwishina yezhima. Nzaloyu yaholokeli hamafuku ajing’iyi Kalujusa mwanta."
"45011029 Nochu atumbanzhi ezhima hiyakwila nawu tukwashuku anakwetu aji muYujeya. Hiyakukwasha iwu mwanatwesheliyi, iwu mwanatwesheliyi."
"45011030 Chaneluwu mwenimu, hiyakutemesha kuji akulumpi yuma yapompesheluwu, kumakasa aBalanaba naSawulu."
45012001 Kafwampi wowena mafuku owu mwanta Heloji hakwolola makasinji akabishi antu amakwawu amuchipompelu.
45012002 Hakuzhaha Yakoba manakwaYowanu nampoku yakabali.
"45012003 Chamweniyi chinatiyishi aYujeya kuwaha, hakubombelaku chuma chikwawu chakukwata niPetulu nawa. Wenowu mafuku ajing’i akujya mankenji akaji ilung’i."
"45012004 Chanamukwatiyi, hakumusha mukaleya, hakumwinka kuji mashijika ikumi natanu nawumu (16), amuhembang’a awana awana, ninji Chipanjakenu chisambili kuhita nimwijishi kuji antu."
45012005 Jichi Petulu hiyakumuhembang’a mukaleya; ilang’a akwachipompelu hiyakumulombelelang’a nang’ovu kuji Nzambi.
"45012006 Wowena wufuku watong’ozhokelang’ayi Heloji ninji nakamwijisha kumajiki, Petulu wajing’i wakama swatáka mutulu, sang’a amukasilawu mukachi kamashijika ayeji namaleng’i ayeji, anhembi anemani kuchenzelu chakaleya."
"45012007 Kukasumuka kang’elu kaMWANTA nemani jehi kwajing’iyi; chezhezhi chitong’eka nimukapeka kamukachi kakaleya. Hakumweta Petulu hakabavu, hakumuhinjwisha mutulu ninji, Nyamukaku swayi. Maleng’i inji aholoka nikumakasinji mbambala."
"45012008 Kang’elu hakumwila ninji, Vwalaku, wukasi ninkwabilu zheyi. Hakwila mwenomu. Hakumwila ninji, Jikumbakeshi chikowelu cheyi, wunlonji."
"45012009 Ejika nikwijika, hakumulonjela. Chajing’i nakumwilawu kuji kang’elu, yena kwiluka nehi; hakutong’ozhoka ninji namoni chimwenu."
"45012010 Chanapanjakanuwu anhembi akusambila niamuchiyeji, hiyakushika kuchenzelu chachikung’u chakuma kung’anja; hichikujenzulukila chacheni. Hiyakwijika, hiyakuya mumukwakwa wumu; hohenohu kang’elu hakujiyila kwinji."
"45012011 Petulu chanabazumukiyi ninji, Komana yami! Hakuhosha ninji, Ichi jinu neluki chalala, komana Mwanta natemeshi kang’elu kinji, nampulwishi jehi kuchikasa chaHeloji, nimwezhima mwajing’i nakuching’ezhawu aYujeya."
"45012012 Chanatong’ozhokiyi, hakuya kwitala jaMaliya, mama yaYowanu atumbiluwu izhina jikwawu jaMaku, mwapompelawu jehi antu amavulu nakulombela."
"45012013 Chanajonjomweniyi kuchenzelu chakuchipang’u, hikukwinza chang’ajima chamumbanja, izhina jinji Loja, kulonja atiyilili."
"45012014 Chanelukiyi izu jaPetulu, hamweni zhakumwenzulwilaku nakuzang’alala kwanatiyiyi. Hakufunta lufuchi nakulezha akwawu ninji, Petulu nemani kuchisu iwu."
"45012015 Wena hiyakumwila nawu, Eyi wunaanjali! Yena hakukolesha chikupu ninji, Jiyi Petulu. Wena nawu, Kwizhi hikang’elu kinji."
"45012016 Ilang’a Petulu sang’a ajonjomwenayi. Chanenzululuwu, hiyakumumona hiyakuhayama."
"45012017 Ilang’a yena hakuyimwenesha nachikasa; hakuyilumbulwila mwanamwijishiluwu mukaleya kuji Mwanta. Hakuyila ninji, Mumulezhang’amu Yakoba nianakwetu. Hakufumaku, hakuya kwacheng’i."
"45012018 Chikunachi, kuji mashijika hikukuvwakuka ipumba, nawu Petulu nayi kujihi?"
"45012019 Heloji chanamwiliyi keng’e-e, kumumona nehi, hakuyihuzhola anhembi; hakuhosha ninji yizhahenu. Heloji hakufuma kuYujeya, hakukunkumuka kuKesaleya, ashakama nikwenoku."
"45012020 Heloji hakutiya kutama nankashi nawakwaTila naSijoni, wena hiyakuya kuji yena mukanka, asambila jehi kukwata wubwambu naBalasatu, yowu wahembang’a itala jawanta, hiyakulemba nawu ashakami chachiwahi chakaji kumona nzhita; mulong’a itung’a jawu jatambwilang’a kujya kwitung’a jamwanta."
"45012021 Hashikili ifuku jakutong’ola jehi, Heloji hakuvwalavwala yuma yinji yawanta, hakushakama hetanja jinji jawanta, hakuhosha hoshe-e."
"45012022 Antu hiyakubijika nang’ovu nawu, Hiizu jaNzambi, hijamuntuku."
"45012023 Hohenohu amweta nikuji kang’elu kaMWANTA, nanochu chabuliliyi kulemesha Nzambi; hiyakumujya kuji mavunu, afwa nikufwa."
45012024 Ilang’a izu jaNzambi hijikutiyakana nikutanja.
"45012025 ABalanaba naSawulu chanamanishuwu mujimu wawu, hiyakufuma kuYelusalema kwayiluwu, hiyakumuhitula Yowanu atumbiluwu izhina jikwawu jaMaku."
"45013001 Muchipompelu chajing’i kuAntiyoki mwajing’i atuplofwetu niankulung’ang’a, iwu Balanaba, iwu Simeyona atumbiluwu izhina jikwawu jaNigeli, iwu Lusiyu wakuKileni, iwu Manena aleleleluwu hamu nanowu mwanta Heloji, niSawulu."
"45013002 Chajing’i nakujifukulawu kuji Mwanta, nakuzhing’a nakuleka kujya, Spilitu Wazhila hakwila ninji, Ng’ambwilenuku Balanaba naSawulu akeli mujimu wunayitambikilili."
"45013003 Chanazhing’uwu cheng’i nakuleka kujya, hiyakulombela, hiyakuyinang’ika makasawu, hiyakuyitemesha nawu ayi."
"45013004 Wena cheliluwu anayitemeshi jehi kuji Spilitu Wazhila, hiyakuya kuSelusiya, kufuma kwenoku hiyakuya muwatu kuKipilosi."
"45013005 Chanashikuwu kuSalamisa, hiyakushimuna izu jaNzambi mumashikola awaYujeya. Ajing’i naYowanu Maku kulonja ekali nkwashi yawu."
"45013006 Chanahituwu muchitutu chezhima nikuPafwosi, hiyakuwana katepa wumu hikaplofwetu wakutwamba, kaYujeya, izhina jinji Balayesu."
"45013007 Yenowu wajing’i hamu namwanta wamukala, izhina jinji Selizhi Pawulu, iyala wukweti kashinshi. Yena hakutambika aBalanaba naSawulu, hakukeng’a ninji atiyi izu jaNzambi."
"45013008 Ilang’a owu katepa Elimasi, jimu mwalumbulukila izhina jinji, hakujikang’a nawu, ninji aluwang’eshi owu mwanta wamukala abuli kukuhwelela."
"45013009 Ilang’a Sawulu, atenang’awu nawu Pawulu, wenzala naSpilitu Wazhila, hakumushinshika swi-i,"
"45013010 ninji, Eyi mwana kajiyabolu, eyi waswezha kujimbana nikutama, eyi mukwankunyi nakulong’a kwezhima, wamba kaleka kuheng’esha nzhila zhaMwanta zhalong’a mwaakanyi?"
"45013011 Jichi jinu tiya, chikasa chaMwanta chikukukunka, wakekala mputamesu; múkuhita chilaaka hiwakamona mwaanaku. Hohenohu kúmuholokela nimbunju nimwijima bwi-i; hakukimbuka nakukeng’akeng’a muntu wakumukwata kuchikasa."
"45013012 Owu mwanta wamukala, chanamoniyi chaneluwu, hakukuhwelela, nahayami jehi ntang’ishilu yakutena Mwanta."
"45013013 Pawulu nawakwawu hiyakufuma kuPafwosi muwatu, ashika nikuPelega muPamfwiliya; kwenoku Yowanu Maku hakuyishiya, hakufunta kuYelusalema."
"45013014 Ilang’a wena hiyakuhita muPelega, hiyakushika kuAntiyoki wamuPisijiya. Hiyakwing’ila mushikola haSabata, hiyakushakama."
"45013015 Cheliluwu enimbu anakumishi jehi kutang’a nyikanja yazhila yanshimbi niyawatuplofwetu, anyuuli zhashikola hiyakuyitemeshela izu nawu, Enu anakwetu, neyi mukwetuhu izu jakukunjezha hela jakukonkomwena, jihoshenu."
"45013016 Pawulu hakwimana, hakwolola chikasa ninji, Enu akwetu aIsalela, ninenu mwaakamang’a Nzambi, tiyililenu."
"45013017 Nzambi yaniwu munza waIsalela watonjeli ankakulula zhetu, watuumbakesheli iwu munza hashakaminuwu mwitung’a jaEzhipitu, hakuyiijishamu nachikasa chang’ovu."
45013018 Hakukaba nawu omu muchinkalampata nyaka makumi awana (40).
"45013019 Chanazhilumuniyi nyunza yitanu nayiyeji mwitung’a jaKenani, hakuyinka itung’a jawu jiikali wuswana wawu, mwahitili nyaka kafwampi neyi nkulakazhi zhiwana nanyaka makumi atanu (450)."
45013020 Mwezhimomu hakuyinkang’a ansompeshi nichashikiluwu haji kaplofwetu Samweli.
"45013021 Nkumininaku hiyakulomba mwanta wankanu. Nzambi hakuyinka mwana kaKishi, Sawulu, iyala wakumunza waBenzhamini, himukuhita nyaka makumi awana (40)."
"45013022 Chanamufumishuwu yena, hakujiishamu Davidi ekali mwanta wawu; niyena nawa wamushimwini wunsahu ninji, Namoni jehi mwana kaZHesi, Davidi, Iyala jamwaya muchima wami, Jiyi wakela munakeng’a mwezhima."
"45013023 Kwokuji anyana kayeniwu, mwomwakaniniyi jehi Nzambi, naleteli jehi Isalela Chamwinu, Yesu."
"45013024 Hajing’iyi Yesu kanja amwekani, Yowanu wasambililang’ahu jehi kushimwina munza waIsalela wezhima chizhimikilu chakubalumuka munyichima."
"45013025 Helili Yowanu hakuya nakumanisha mafuku inji, hakuyila antu ninji, Enu munatong’ozhoki nenu yaminyi? Ami hiniKlistuku. Tiyenu, munyima yami imu muji nakwinza muntu, ami hinatelela hela tuhu kusubula nkwabilu zhakunyenju yinjuku."
"45013026 Enu anakwetu, enu anyana akumuchiji waAbalahama, ninenu mwaakamang’a Nzambi, tiyenu, anatutemesheli jehi izu jawamwinu weniwu."
"45013027 Chamuyambiluwu Yesu kuji antu ekala muYelusalema, hamu nawanyuuli zhawu, chabuliluwu kwiluka nimazu awatuplofwetu atang’ang’awu haSabata zhezhima, mazu awa analumbuluki jehi nanochu chamuhishiluwu."
"45013028 Cheliluwu wena kumumona nachitela chakumuzhahila nehi, hiyakumulomba Pilatu nawu ching’a amuzhahi tuhu."
"45013029 Chanamanishuwu yuma yamusonekeleluwu yezhima, hiyakumukulula hamutonju, nakumukamika mwizhamu."
45013030 Ilang’a Nzambi hakumusang’ula muji afu.
"45013031 Hiyakumumona mafuku amavulu kuji antu afuminiyi nawu muNG’aliliya nakushika kuYelusalema. Ichi jinu, wena hiyayinsahu zhinji akushimuna kuji antu mwamwenuwu."
"45013032 Jiyi nsang’u yayiwahi yitunayileteli, yayikaninuwu ankakulula zhetu."
"45013033 Chamusang’wiluwu jehi Yesu muji afu kuji Nzambi, chinalumbulukili jehi anyanetu, mwomwasonekeluwu muIsamu jamuchiyeji nawu, Yeyi Mwanami, nakuvwali lelu."
"45013034 Nikweniku kusang’ula kwamusang’wiluwu kuji Nzambi muji afu, kwakubula kufunta cheng’i mukutoka, wahoshelumu jehi mwenimu ninji, Nakakukiswila nkisu yaDavidi, yazhila yalala."
"45013035 Nahoshi nawa muIsamu jikwawu ninji, Hiwaketezha weyi Wazhila kumona kutokaku."
"45013036 Mulong’a Davidi, chamanishiliyi kukalakela akwawu ahanyaka yinji mwaya mpúng’a yaNzambi, wayili mutulu; hiyakumukamika kwakama ankakulula zhinji, yotoka nikutoka."
45013037 Hakwila iwu asang’ulawu jehi kuji Nzambi hamweni kutokaku.
"45013038 Jichi enu anakwetu, leka niyilezhi mwiluki chachiwahi, nami mwizhina jayeniwu muntu itukuyishimwina, jimu mwekala kuyanakena antu nshiji."
"45013039 Antu ezhima akukuhwelela, akuyiying’isha nakuyitena along’a kuyuma yezhima mwakang’enyuwu kuyiying’isha nakuyitena along’a nanshimbi yaMosi."
"45013040 Jichi babalenu, mubuli kumona mwanahoshuwu munyikanja yawatuplofwetu,"
"45013041 nawu, Tiyenu jinu, enu akwakajiwu, Muhayami, munong’i. Ami nukukong’a mujimu mumafuku enu, Mujimu owu hela akayilezhawu kuji muntu himwakawitiya nihantuku."
"45013042 Chanejikuwu, hiyakuyilembelela nawu akayilezhuhu cheng’i nsang’u iyi haSabata yikulonjelamu."
"45013043 Chanamwang’aluwu mwenomu mushikola, aYujeya amavulu ninawa abalumukili kwikala aYujeya, akwakulemesha Nzambi, hiyakulonja aPawulu naBalanaba; wena hiyakuhosha nawu nakuyishinzhila kukakela muluwi lwaNzambi."
"45013044 Sabata yalonjelumu, kwasheli hanti nakupompa ng’anja yezhima kulonja atiyi izu jaNzambi."
"45013045 Ilang’a aYujeya chamwenuwu antu amavulu, hiyakutiya ichima jaswezha; hiyakutajika yuma yajing’i nakuhoshayi Pawulu, hiyakuhosha mazu atama."
"45013046 APawulu naBalanaba hiyakuhosha chakaji woma nawu, Chinawahi chitunasambili kushimuna izu jaNzambi kujenu aYujeya; hakwinzichi chimunayishinzhikili jehi kwakulehi nanenu, munajifuukuli enu aweni nenu himunateli kwenu wumi wahayanyakaku. Talenu, etu kwetu hitukubalumukila kuji aZHentili."
"45013047 Mulong’a jichi chanatulezhiyi Mwanta, ninji, Nakushili kwikala chezhezhi chawaZHentili, Kulonja wakeli wakwamwina antu kushika nikwakumina maseki."
"45013048 Chanachitiyuwu aZHentili, hiyakutiya kuwaha, hiyakulemesha izu jaNzambi. Wezhima wawu afuukwilawu jehi kumona wumi wahayanyaka hiyakukuhwelela."
"45013049 Izu jaMwanta jitiyakana nimwahita mutambowu wezhima, ti-li-li."
"45013050 Ilang’a aYujeya hiyakusang’umuna ambanja alumbwa, akwakuhameka Nzambi, niakulumpi amayala amung’anjoyu, hiyakusang’umuna ikabisha jakukabisha aPawulu naBalanaba, hiyakuyihang’a mung’inza zhawu."
"45013051 Ilang’a wena hiyakutotomona lunkung’u lwakunyenju yawu, hiyakuya kuIkoniyumu."
45013052 Atumbanzhi aswezheli muzang’alu nikwinzala naSpilitu Wazhila.
"45014001 MuIkoniyumu hiyakwing’ila mwayeji wawu mushikola yawaYujeya, hiyakuhosha chakwila niizaza jawaYujeya nijawaGliki jajeni hiyakukuhwelela."
"45014002 Hakwila aYujeya, ábulili kwovwahilamu, hiyakusang’umuna aZHentili kulonja atiyi anakwetu kutama."
45014003 Jichi hiyakulabila kwenoku mafuku amavulu nakuhosha muji Mwanta chakaji woma; Mwanta hakukolesha wunsahu wamazu aluwi lwinji; hakwitezha kukong’a yinzhikizhilu niyihayamisha namakasawu.
"45014004 Izaza jamung’anjoyu hijikwambuka; awa nakukunjamena aYujeya, awa nakukunjamena apostolu."
"45014005 Chanafukuluwu aZHentili nawaYujeya, hamu nawanyuuli zhawu, nawu ayikong’i apostolu chatama, ayasoli malola,"
"45014006 hiyakuchiluka, hiyakutemukila kung’anja zhamuLikoniya, zhozhaListila naJelibi, nikwilung’a janyeng’umukaku;"
45014007 hiyakushimuna nsang’u yayiwahi kwenoku.
"45014008 KuListila kwajing’i iyala wabula ng’ovu kunyenju, kanja enjang’ahu jehi kufumisha havwalikiliyi."
"45014009 Yenowu hakutiya mwajing’i nakuhoshayi Pawulu. Pawulu hakumushinshika swi-i, hakumumona ninji wukweti kukuhwelela kwakumukolesha;"
"45014010 hakuhosha nezu jang’ovu ninji, Imanaku zululu. Yotakumuka nikutakumuka, enja nikwenja."
"45014011 Mazaza awantu, chanamonuwu chuma chaneliyi Pawulu, hiyakubijika mwijimi jaLikoniya nawu, Akishi anatusulukili nanyizhimba yafwana neyi antu."
"45014012 Hiyakutumba Balanaba nawu Zewusi; Pawulu nawu Helemi, mulong’a jiyi waswezhelang’a kuhosha."
"45014013 Chikombezhi chaZewusi wukweti Tembeli yinji kwakwihi nang’anjoyu, hakuleta ang’ombi niyibaaba yamafu kuchisu chang’anja, ninji niyena hamu namazaza ayiketwili yimuna."
"45014014 Ilang’a apostolu, aBalanaba naPawulu, chanachitiyuwu, hiyakutabola mahinawu, hiyakulunjumukila mwizaza jawantu;"
"45014015 hiyakubijika nawu, Enu akwetu, iyi yuma yimukwila yanka? Etu nawa tuyantu twatiyang’a mumwatiyang’enu; tunayileteli nsang’u yayiwahi, yakwila netu muleki yumiyi yamukunkulwayi, mubalumuki munyichima, mutali kuji Nzambi wamumi waleng’eli iwulu niiseki, nikalung’alwizhi niyezhima yekalamu."
45014016 Nyaka yinahiti jehi munyima wetezheli nyunza yezhima ninji yenji tuhu munzhila zhawu awenawu.
"45014017 Hela chochu, hayilekeli tuhu chakaji kuyishiyila wunsahu winji wakwila chachiwahuku. Wayinkelang’a nvula yakufuma kwiwulu, niyilaaka yakujya, nakuyitiyisha kuwaha nayakujya, nikulung’a mwaya nyichima yenu mwezhima."
"45014018 Chahoshelang’awu mazu awa, hasheli hanti nakukang’anya kulekesha mazaza awantu kuyiketwila yimuna."
"45014019 Kwenoku hikukwinza aYujeya anafumi jehi kuAntiyoki wamuPisijiya nikuIkoniyumu, wena chanakanzhikizhuwu mazaza awantu, hiyakumwasola Pawulu malola. Chanatong’ozhokuwu nawu wafwa jehi, hiyakumukokela hanzi yang’anja."
"45014020 Chajing’i nakwimanawu atumbanzhi kwakwihi nayena kwi-njo, hakunyamuka, hakwing’ila cheng’i mung’anjoyu. Chikunachi hakufumamu naBalanaba, hiyakuya kuJelibi."
"45014021 Chanashimunuwu nsang’u yayiwahi mung’anjoyu nakwilisha atumbanzhi amavulu, hiyakufunta cheng’i kuListila, nakuIkoniyumu, nikuAntiyoki wamuPisijiya."
"45014022 Hiyakukolesha nyichima yawatumbanzhi, nakuyikonkomwena nawu akakeli muchikuhwelelu, nawu kwing’ila muwanta waNzambi ching’a tusambila kumona lukaji lwaluvulu nankashi."
"45014023 Chanayitonjeluwu akulumpi mwahita yipompelu yezhima nakulombela nakuleka kujya, hiyakuyikunzhika kuji Mwanta anakuhweleluwu."
"45014024 Hiyakupanjakana muPisijiya, ashika nikuPamfwiliya."
"45014025 Chanashimunuwu izu jaNzambi muPelega, hiyakukunkumuka kuAtaliya."
"45014026 Kufuma kwenoku hiyakuya muwatu kuAntiyoki, kwayikunzhikiluwu kuluwi lwaNzambi akayi nakwila mujimu waneluwu jehi."
"45014027 Chanashikuwu, hiyakupompesha chipompelu, hiyakushimuna yuma yezhima yaneliyi Nzambi nawena, ninichi chanayenzulwiluwu aZHentili chenzelu chakukuhwelela."
45014028 Hiyakushakama nawatumbanzhi mafuku amavulu.
"45015001 KuYujeya hikukufuma antu amakwawu hiyakutang’isha akwakukuhwelela nawu, Ching’a akayalamisha mwaya chizhila chaMosi kulonja mwakahanji."
"45015002 Chanatajikuwu nawaPawulu naBalanaba tajike-e, nikujihuzhola nawu, hiyakukunzhika aPawulu naBalanaba niakwawu, akayi nansang’u iyi kuYelusalema kuji apostolu nawakulumpi."
45015003 Jichi chipompelu hichikuyishinzhikizhaku munzhila yawu; hiyakuhita muFwenisiya nimuSamaliya nakushimuna chanabalumukuwu aZHentili; hiyakuyilung’isha nankashi anakwawu ezhima.
"45015004 Chanashikuwu kuYelusalema, hiyakuyitambula kuji chipompelu nikuji apostolu nawakulumpi, hiyakuyishimwina mwezhima mwaneliyi Nzambi nawena."
"45015005 Hikukunyamuka akwachaaku chawaFwalisewu amakwawu akuhwelela jehi, hiyakwila nawu, Ching’a ayalamishi, ayitang’ishi nawa kuhemba nshimbi yaMosi."
45015006 Apostolu nawakulumpi hiyakupompa nakutong’ozhoka nsang’u iyi hamu.
"45015007 Chanajihuzholuwu ihuzhole-e, Petulu hakwimana nakuyila ninji, Enu anakwetu, enu aweni mweluka jehi chantonjeluwu kuji Nzambi mukachi kenu hamafuku akusambila, kulonja aZHentili atiyi mazu ansang’u yayiwahi kukanwa kami, amoni kukuhwelela."
"45015008 Jichi Nzambi, weluka nyichima yawantu, washimuna jehi wunsahu wakuyinka Spilitu Wazhila mwomwatwinkeleliyi etu."
"45015009 Kwambula mukachi kawena nanetu nehi, natookeshi jehi nyichima yawu nakukuhwelela."
"45015010 Enu munakeng’eliji kumweseka Nzambi, chakwing’izha nshing’u zhawatumbanzhi mumpanja yakang’enyuwu kusenja hela ankakulula zhetu hela etu aweni?"
"45015011 Etu tunakuhweleli netu akatuhanjisha naluwi lwaMwanta Yesu, mwomwakayihanjishilawu niwena nawa."
"45015012 Izaza jawantu jezhima jimwena ninzo-o. Hiyakutiyilila nsang’u zhajing’i nakushimunawu aBalanaba naPawulu, zhayinzhikizhilu nayihayamisha yanakong’iyi Nzambi nawena mukachi kawaZHentili."
"45015013 Chanamwenuwu nzo-o, Yakoba hakwakula ninji, Enu anakwetu, ntiyililenu."
"45015014 Shimona nashimuni jehi chasambililiyi Nzambi kuhempula aZHentili, kulonja kutambwilamu antu ambala ezhina jinji;"
"45015015 mwomwaya mazu awatuplofwetu asonekeluwu jehi,"
"45015016 nawu, Hakulonjela hayumiyi nakafunta, Nakatung’ulula cheng’i tabanaka yaDavidi yinashiwuki; Nakazhikazhika munahumoki, nakayimika cheng’i;"
"45015017 kulonja antu anashali akakeng’akeng’i MWANTA, NiaZHentili ezhima anatumbuwu izhina jami."
45015018 Jichi chanahoshiyi MWANTA welukishang’a yuma yezhimiyi kufumisha kushankulu.
"45015019 Jichi ami naketuli jehi nsang’u, nami bayi tukabisha aZHentili akubalumukila kuji Nzambuku;"
"45015020 ilang’a tukuminenu jakuyisonekela netu aleki yuma yakupesha nachu akishi, niwuzhila, nianyama akushotomona, nimashi."
"45015021 Mulong’a kufumisha kushankulu Mosi wukweti akwakumushimuna munyikala yezhima, enja atang’a nyikanja yinji yazhila mumashikola Sabata zhezhima."
"45015022 Jichi apostolu nawakulumpi, hamu nachipompelu chezhima, hiyakutong’ozhoka nawu, chachiwahi kutonja mukachi ketu amayala, tuyitemeshi kuAntiyoki naPawulu naBalanaba. Hiyakutonja Yuja atumbiluwu izhina jikwawu jaBalasaba, niSilasi; ajing’i amayala alema mukachi kawanakwawu."
"45015023 Hiyakuyinka mukanja wakwila nawu, Etu apostolu nawanakwenu akulumpi, Tunayimushi enu anakwetu amuji aZHentili muji nikuAntiyoki, nimuSiliya, nimuSilisiya."
"45015024 Tunatiyi nawu kunu kujetu kunafumi antu amakwawu, anenzi nakuyikabisha namazu akuluwang’esha nyichima yenu; etu kwetu hitwayilezheli mwoku."
"45015025 Tunatiyang’ani namuchima wumu netu chachiwahi tutonji amayala, tuyitemeshi oku kujenu, hamu nawakwetu aBalanaba naPawulu twakeng’a,"
45015026 amayala akeng’eli kufwa kukoola izhina jaMwanta wetu Yesu Klistu.
"45015027 Jichi tunatemeshi Yuja naSilasi, awenawu akayilezha mukanwa mwomumu."
45015028 Mulong’a Spilitu Wazhila ninetu tunatong’ozhoki netu bayi tuyitwika chisenja chakubajika yumiyi yalemaku.
"45015029 Netu, ching’a muleki yuma yakupesha nachu akishi, nimashi, nianyama akushotomona, niwuzhila. Neyi mukujihemba kuyumiyi chikuwaha. Shalenu chachiwahi."
"45015030 Jichi wena chanayishinzhikizhuwu, hiyakukunkumukila kuAntiyoki; hiyakupompesha chipompelu, ayinka ninowu mukanja."
"45015031 Chanawutang’uwu, hiyakuzang’alala nakukunjezha kwanayikunjezhuwu."
"45015032 Yuja naSilasi awenawu ajing’i atuplofwetu nawa, hiyakukunjezha anakwawu namazu amavulu, ayikolesha nikuyikolesha."
"45015033 Chanashakamuwu mpinzhi kwenoku, anakwawu hiyakuyishinzhikizha mukuwunja,"
45015034 afunti kuji apostolu áyitemesheli.
"45015035 APawulu naBalanaba hiyakulabila kuAntiyoki, nakutang’isha nikushimuna izu jaMwanta, hamu nawakwawu amavulu nawa."
"45015036 Chimunahiti mafuku, Pawulu hakumwila Balanaba ninji, Tufuntenu nakuhempula hempula anakwetu amunyikala yezhima mutwashimwini izu jaMwanta, twakatali chanashakamuwu."
45015037 Balanaba hakwila ninji ayi hamu naYowanu atenawu izhina jikwawu jaMaku.
"45015038 Ilang’a Pawulu hakutong’ozhoka ninji chatama kuya nayenowu wayishiyili kuPamfwiliya, wabulili kuya nawu kumujimu."
"45015039 Kúvulumuka nintaji yayeni, hiyakwambuka; Balanaba hakusenja Maku hakuya kuKipilosi muwatu."
"45015040 Hakwila Pawulu hakutonja Silasi; chanamukunzhikuwu kuluwi lwaMwanta kuji anakwinji, hakuya munzhila yinji."
"45015041 Hakuhita muSiliya nimuSilisiya, nakukolesha yipompelu."
"45016001 Hakushika kuJelibi nikuListila. Kutala kuji kambanzhi wumu kwenoku, izhina jinji Timotewu, mwana kamumbanja wakaYujeya mukwakukuhwelela; hakwila tata yinji wajing’i kaGliki."
45016002 Himuntu ahamekawu kuji anakwinji ajing’i kuListila nakuIkoniyumu.
"45016003 Hiyakumukeng’a kuji Pawulu ninji ayang’a ninji. Chanamutambuliyi hakumwalamisha, mulong’a waakamini aYujeya ajing’i munyikala yakwenoku, mulong’a antu ezhima eluka jehi nawu tata yinji kaGliki."
"45016004 Chayilang’awu nakuhitahita munyikala, hiyakuyilezhalezha yizhila yayilezheluwu kuji apostolu nawakulumpi kuYelusalema, nawu ayovwahili."
"45016005 Yipompelu hiyikujikolesha muchikuhwelelu, akwakukuhwelela hiyakuya nakuvula hefuku hefuku."
"45016006 Hiyakupanjakana kuFwilizhiya nakuNG’alizha, mulong’a Spilitu Wazhila wayilekesha jehi kushimuna izu jaNzambi muAsiya."
"45016007 Chanashikuwu kung’inza yaMisiya, nawu eseki kuya kuBitiniya, Spilitu waYesu kuyitezha nehi."
"45016008 Hiyakupanjakana Misiya, akunkumukila nikuTilowasi."
"45016009 Pawulu hakumona chimwenu nawufuku; hakumona iyala wakuMasijoniya, nemani nakumulembelela ninji, Zambukilaku kunu kuMasijoniya, wutukwashuku."
"45016010 Chanamoniyi chimwenu ochu, hohenohu tukeng’a nikuya kuMasijoniya, tuneluki jehi netu Nzambi natutambiki, kulonja twakashimuni nsang’u yayiwahi kuji antu akwenoku."
"45016011 Jichi hitukufuma kuTilowasi muwatu, twimakana nzwa-a nikuSamotilasi; chikunachi tushika nikuNeyapoli."
"45016012 Tufuma nikwenoku tuya nikuFwilipi, yoying’anja yamuMasijoniya yalema, mwatung’ishawu jehi aLoma mashijikawu. Hitukulabila mung’anjoyu mafuku amakwawu."
"45016013 Hitukwijika kuchisu chamung’anja haSabata, hitukuya kuchikumu chakalong’a, kutwatong’ozhokeli netu kwizhi jiku kwapompelang’awu nakulombela. Hitukushakama nakuhoshahosha nawambanja apompeli kwenoku."
"45016014 Mumbanja wumu, izhina jinji Lijiya, wakumukala waTiyatila, mukwakulanjisha mahina awusombu, mukwakuhameka Nzambi, hakututiya. Mwanta hakwenzulula mumuchima winji, kulonja atambuli nsang’u yakuhoshayi Pawulu."
"45016015 Chanamuzhimikuwu niyena niakwetala jinji, hakutulembelela ninji, Neyi munanmoni nenu namukuhweleli Mwanta, ing’ilenu mwitala jami tushakami nenu. Hakutushinzhila chakutushinzhila."
"45016016 Chelili hitukuya kwalombelelang’awu, hiyakutubulakana kuji chang’ajima chamumbanja, wajing’i naspilitu yakuhong’a, ng’ombu yinji jiyi yaheteshang’ayi nachu anyanta zhinji."
"45016017 Yenowu hakulonjang’a Pawulu nanetu nakubijika ninji, Awa amayala hiyang’amba zhaNzambi Mukwakubajika, hiyakuyishimwina nzhila yakuhanjila."
"45016018 Hakwilang’a mwenimu mwahita mafuku amavulu. Ilang’a Pawulu hakutiya kumuchima bwi-i; hakushetumuka nakumwila owu spilitu ninji, Nakulezhi mwizhina jaYesu Klistu, nami mufumi. Amufuma nihohenohu."
"45016019 Anyanta zhinji, chanamonuwu mwakuhwelelang’awu kuheta munakumi jehi, hiyakukwata aPawulu naSilasi, hiyakuyikokela kuwulanjilu, kumesu awanyuuli."
"45016020 Chanayitwaluwu kuji ansompeshi, hiyakwila nawu, AYujeya awa hiyatuvuba aji nakukabisha nankashi ng’anja yetu."
"45016021 Hiyakututang’isha yaaku, kuyitambula hela kuyovwahila kujetu aLoma chinzhila."
"45016022 Izaza hijikuyilunjumukila nanjombu, ansompeshi hiyakuyitabwila mahinawu, hiyakulezha mashijika nawu yetenu natubama."
"45016023 Chanayetuwu tubama twatuvulu hiyakuyinatila mukaleya; hiyakulezha mukwakuhemba kaleya, nawu ayihembi chachiwahi."
"45016024 Yena chanamulezhuwu ochu, hakuyishinzhikila mukatala kamukachi kakaleya, hakupata nyenju yawu mumpompa."
"45016025 Ilang’a mukachi kawufuku, aPawulu naSilasi ajing’i nakulombela nakwimbila Nzambi tumina, iku antu amukaleya enja ayitiya."
"45016026 Kukasumuka himutentanshi waweni; chikuku chetala jakaleya hichikutenta nte-nte, yenzelu yezhima yenzuluka nihohenohu, maleng’i awantu ezhima amukaleya asubuka nikusubuka."
"45016027 Mukwakuhemba kaleya hakubazumuka mutulu, hakumona kuyenzelu yakaleya kwachashi; hakuhola mpoku yinji yakabali, ninji ajizhahi, mulong’a natong’ozhoki ninji antu amukaleya anatemuki jehi."
"45016028 Ilang’a Pawulu hakubijika nezu jang’ovu ninji, Bayi wujikatishaku, yetu awa wezhima wetu."
"45016029 Mukwakuhemba kaleya hakutambika antu aleti yimunyi, hakukilukilamu, iku wuji nakuzaala woma, hakujinata heseki kunyenju yaPawulu naSilasi."
"45016030 Hakuyiijishamu ninji, Enu anyanta, nukwila ng’ahi namwinewi?"
"45016031 Wena nawu, Mukuhweleli Mwanta Yesu, wamwinewi, nineyi niakwetala jeyi."
"45016032 Hiyakushimwina yena, niantu ezhima amwitala jinji, izu jaMwanta."
"45016033 Yena hakuyitwala yoyena mpinzhi yawufuku oyu, hakukosakosa nyinkakambu yawu; amuzhimika niyena niayinji ezhima hohenohu."
"45016034 Hakuying’izha mwitala jinji, hakuyitentekela yakujya. Hakuzang’alala nankashi chanakuhweleliyi Nzambi niayinji ezhima."
"45016035 Chelili kunachi jehi, ansompeshi hiyakutemesha anhembi, nawu, Yilekenu amayala ayi tuhu."
"45016036 Mukwakuhemba kaleya hakulezhamu Pawulu, ninji, Ansompeshi anatemeshi izu jakwila nawu, Yenu. Jichi jinu fumenumu muyi chachiwahi."
"45016037 Ilang’a Pawulu hakuyila ninji, Kutweta anatweteli hatooka chakaji kutuhisha, kutong’a etu tuyaLoma; hiyakutunatila mukaleya, atufumishumu kumbaji? Chinzhila! Enzang’a kwawu awenawu atufumishumu."
"45016038 Anhembi hiyakulezha ansompeshi mazu awa. Chanatiyuwu nawu hiyaLoma, atiya niwoma."
"45016039 Hiyakwinza nakuyilembelela. Chanayifumishuwu hiyakulomba nawu, Fumenu mwani kung’anja yetu."
"45016040 Hiyakufuma mukaleya hiyakuya kwaLijiya. Chanamonuwu anakwetu nakuyikunjezha, hiyakufuma kwenoku."
"45017001 Chanapanjakanuwu muAmfwipoli nimuApoloniya, ashika nikuTesalonika kwajing’i shikola yawaYujeya."
"45017002 Pawulu hakwing’ilamu neyi chelilang’ayi jikalu, hakujihuzhola nawu mwomwaya nyikanja yazhila, Sabata zhisatu."
"45017003 Hakuyilumbulwila nakukolesha chikupu ninji, Chalala chateleleli Klistu kukaba nakusang’uka muji afu; ninji, Iwu Yesu iniji nakuyishimwina, jiyi Klistu."
"45017004 Amakwawu hiyakwitezha, hiyakujibomba nawaPawulu naSilasi, niaGliki akwakuhameka Nzambi izaza jajeni, niambanja alema amavulu."
"45017005 Ilang’a aYujeya, anatiyi jehi ichima, hiyakufumba amayala atama ayiluwang’imbi, hiyakupompesha izaza jawantu, avwakula niipumba mwahita ng’anja yezhima. Hiyakulotokela kwitala jaYasoni, hiyakukeng’a nawu ayiijishi kuji antu."
"45017006 Chanakang’anyuwu kuyiwana, hiyakukokela Yasoni nianakwetu amakwawu kumesu awanyuuli zhang’anja, nakubijeka nang’ovu nawu, Wenawa hiyatuvuba anavunjuli mpata yamunu mwishina yezhima, anenzi nikunu nawa;"
"45017007 anayitambuli kuji Yasoni. Wezhima wawu hiyovwahilang’a nshimbi zhaKesaluku, elang’a nawu kuji mwanta wankanu wacheng’i, yowu Yesu."
"45017008 Izaza jawantu nianyuuli zhang’anja, chanatiyuwu yumiyi, kutiyakana niipumba janjombu."
"45017009 Chanatambuluwu kapopu kuji Yasoni nawakwawu, hiyakuyumbaku nawu ayi."
"45017010 Hohenohu anakwetu hiyakutemesha aPawulu naSilasi kuBeleya nawufuku. Chanashikuwu, hiyakwing’ila mushikola yawaYujeya."
"45017011 AYujeya akwenoku hiyakubajika amuTesalonika kalemesha, mulong’a wena anyakeli kutambula izu jaNzambi; hiyakutalatala munyikanja yazhila hefuku hefuku, amoni neyi yumiyi jimu yaya."
"45017012 Jichi amavulu hiyakukuhwelela; niambanja aGliki alumbwa amavulu, niamayala amavulu nawa."
"45017013 Ilang’a aYujeya akuTesalonika, chanelukuwu nawu Pawulu nashimuni jehi izu jaNzambi muBeleya nawa, hiyakuya kwenoku nakuyibobwesha, kulonja afutwishi nyichima yezaza jawantu."
"45017014 Anakwetu atemesha niPawulu hohenohu, ayi akashikang’ahu jehi kukalung’alwizhi; aSilasi naTimotewu hiyakushala kwenoku."
"45017015 Antu amutweleluku Pawulu hiyakumushikizha kuAtenisi. Chanayilezhiyi ninji aSilasi naTimotewu akanyakali kwinza, hiyakufunta."
"45017016 Pawulu chajing’i nakuyiching’ililayi kuAtenisi, spilitu yinji hiyikutiya chikela, chanamoniyi ng’anja yezhima yinenzali ankishi to-o."
"45017017 Jichi hakujihuzhola nikutajikang’a mushikola nawaYujeya nawakwakujifukula kuji Nzambi; nikuwulanjilwilu nawantu akujimonayi nawu, hefuku hefuku."
"45017018 AEpikuleya nawaSitoki amakwawu ajing’i akwakukeng’akeng’a kwiluka maana, hiyakumubulakana. Amakwawu hiyakwila nawu, Iwu Sakubobola keng’a ahoshi ninjiji? Amakwawu nawu, Kwizhi hakushimuna akishi akwitung’a jacheng’i; nanochu chajing’i nakushimunayi Yesu, nikusang’uka muji afu."
"45017019 Hiyakumukwata kuchikasa, hiyakuya ninji hampiji yaMalasa; hiyakumwila nawu, Iyi nsang’u yayiha yiwuji nakushimuna, etu nawa tukutwesha kuyiluka, tahinji?"
45017020 Wunaleti nsang’u yacheng’i kumatu etu; jichi tunakeng’i twiluki nsang’u iyi.
"45017021 AkwaAtenisi ezhima, hela enyi, hiyelili chuma chacheng’uku, akuminini jakushimuna hela kutiya chuma chachiha hohu."
"45017022 Jichi Pawulu hakwimana hakachi kawu hampiji yaMalasa, hakwila ninji, Enu akwetu amayala akwaAtenisi, namoni mwaswezha kukeng’a kupeshapesha."
"45017023 Mulong’a chinajing’i nakuhitahita hinukumona yuma yimwapeshang’a; hinukuwana nawa kameng’a kakusoneka nawu, KAMENG’A KANZAMBI WAKAJI KWILUKEWA. Jichi yeniwu mwapeshang’a chakuyamba, jiyi nukuyishimwina."
"45017024 Yowu Nzambi waleng’eli mpata yamunu mwishina niyuma yezhima yijumu, jiyi Mwanta wamwiwulu niweseki. Hashakamang’a kwinji mumatembeli akutung’a namakasa awantuku;"
"45017025 hela kumukalakela hiyamukalakelang’a namakasa awantu, mwaka eli ninji nakeng’i chumaku. Mulong’a yena jiyi wenkang’a antu wumi nimuuya niyuma yezhima."
"45017026 Wafumishili kuji muntu wumu nyunza yawantu ezhima, kulonja ashakami heseki jezhima. Hakuyitong’wela yilaaka yawu, ning’inza zhawu mwakushakaminawu."
"45017027 Ninji akakeng’akeng’i Nzambi, hamwaha akamupapata, akamuwana; kutong’a yena hekala kwakulehi nanetu ezhimaku."
"45017028 Mulong’a muji yena jimu mutwahanjilang’a, jimu mutwenjelang’a, jimu mutwekalilang’a. Mwomwaneluwu akwakusoneka enwenu aweni amakwawu nawu, Twafuma kuji yena."
"45017029 Ichi jinu chituneli twafuma kuji Nzambi, wuNzambi hitwaji kuwutong’ozhoka netu wuji neyi wulu inji kwizhi siliva, inji kwizhi ilola jabazang’awu nawukalawenu wamaana amuntuku."
"45017030 Nzambi wajiwili oyu nyaka yakuyamba; hakwinza katataka nalezhi antu ezhima kwezhima kwezhima, ninji abalumuki munyichima."
"45017031 Mulong’a nashumu jehi ifuku jamba kasompeshayi matung’a mwalong’a, neyala anafuukuliyi jehi. Mwenomu nakoleshumu jehi kuji antu ezhima, nanochu chanamusang’uliyi muji afu."
"45017032 Jichi wena chanatiyuwu nsang’u yakusang’uka mukufwa, amakwawu hiyakuseha; hakwila amakwawu nawu, Tunakeng’i kutiya cheng’i nsang’u iyi."
45017033 Jichi Pawulu hakufuma mukachi kawu.
"45017034 Amayala amakwawu hiyakumukakela, hiyakukuhwelela; ajing’i iwu Jiyonisi mukwampiji yaMalasa, nimumbanja wumu izhina jinji Jamalisi, hamu nawamakwawu nawa."
"45018001 Kulonjela hayumiyi, Pawulu hakufuma kuAtenisi, hakushika kuKolinja."
"45018002 Kwenoku hakuwanaku kaYujeya wumu, izhina jinji Akwila, wavwalikili muPontu, yena mwomukufuma kuItaliya nang’ojinji Plisila; mulong’a Kalujusa nalezhi jehi aYujeya ezhima, ninji afumi muLoma. Jichi yena Pawulu hakuya kuji wena;"
"45018003 hakushakama nawu mulong’a mujimu wawu wowumu nayena. Hiyakukalakela hamu, mulong’a mujimu wawu wowu wakuchima matenti."
45018004 Hakujihuzhola nikutajikang’a nawantu mushikola Sabata zhezhima; hakushinzhilang’a aYujeya nawaGliki.
"45018005 Cheliluwu aSilasi naTimotewu anafumi jehi kuMasijoniya, Pawulu hakutiya iyena muspilitu. Hakushimwina aYujeya ninji Yesu jiyi Klistu."
"45018006 Chanajikang’uwu nakuhosha chatama, hakutotomona mahininji, hakuyila ninji, Mashi enu ayikumini enu aweni, ami kwami hinikweti mulong’aku. Kufumisha kulelu nukuya kwami kuji aZHentili."
"45018007 Hakufumaku, hakwing’ila mwitala jamuntu wumu, izhina jinji Titusa Yusitu, mukwakuhameka Nzambi, wukweti itala jinji jajikuma nashikola."
"45018008 Nyuuli yashikoloyu Kilisipu hakumukuhwelela Mwanta nawakwetala jinji ezhima. AKolinja amavulu niwena chanatiyuwu, akuhwelela nikukuhwelela, hiyakuyizhimika."
"45018009 Mwanta hakumwila Pawulu muchimwenu nawufuku ninji, Bayi wutiyang’a womaku, hoshang’a kweyi, bayi wumwenang’aku;"
"45018010 mulong’a ami niji naneyi, hikukwikala muntu wakukuzung’isha hela kukukatishaku; nikweti antu amavulu mung’anja yinu."
"45018011 Hakushakama kwenoku mwaka wumu natukwezhi tutanu nakamu, nakutang’isha izu jaNzambi mukachi kawu ho-o."
"45018012 Hajing’iyi Galiyo mwanta wamukala wamuAkaya, aYujeya hiyakumunyamukila Pawulu namuchima wawu wumu, hiyakumutwala kwitanja jakusompela."
"45018013 Nawu, Iwu iyala wuji nakushinzhila antu kujifukula kuji Nzambi mwacheng’i, mwabula kuya nshimbi."
"45018014 Heliliyi Pawulu ninji akwati kuhosha, Galiyo hakuyila aYujeya ninji, Enu aYujeya, iyi nsang’u neyi yajing’i yakwila chatama, hela yakubazhama, naji kwitezha tuhu kunkabisha kujenu;"
"45018015 kwinzichi chiyineli nsang’u yamazu namazhina nanshimbi zhenwenu aweni, yiketulenu enu aweni; ami naleki kusompesha nsang’u iyi."
45018016 Hakuyihang’a kwitanja jakusompela.
"45018017 Wena ezhima amukwata ninyuuli yashikola Soseteni, amwetela nikwenoku kwitanja jakusompela. Ilang’a Galiyo kubang’aku nehi."
"45018018 Kufumisha henaha heliluwu yumiyi, Pawulu hakulabilaku mafuku amakwawu amavulu. Nkumininaku hakushalisha anakwinji, hakuya kuSiliya muwatu, wuji nawaPlisila naAkwila; watewula jehi mutu winji muKenikili, mulong’a wajing’i nansang’u yajikaniniyi."
"45018019 Chanashikuwu kuEfwesesa, hakushiya akwawu kwenoku, ilang’a yena yomweni hakwing’ila mushikola, hakujihuzhola nikutajika nawaYujeya."
"45018020 Chanamulombuwu nawu ashakamuku mafuku amakwawu, yena kwitezha nehi."
"45018021 Hakuyishalisha ninji, Neyi Nzambi netezhi, nakafunta kunu kujenu. Hakufuma kuEfwesesa muwatu."
"45018022 Chanashikiyi kuKesaleya, chanafumiyi muwatu owu, hakukanjuka kuYelusalema nakwimusha chipompelu; hakukunkumuka kuAntiyoki."
"45018023 Chanashakamuku mafuku, hakufumaku, hakuhita mwitung’a jaNG’alizha nijaFwilizhiya, nakukolesha atumbanzhi ezhima hamukala hamukala."
"45018024 KuEfwesesa hikukwinza kaYujeya wumu, izhina jinji Apolosi, wavwalikili kuAlesanjeliya; muntu waswezha maana nankashi, waswezha ng’ovu zhakwiluka mwalumbulukila nyikanja yazhila."
"45018025 Yena amutang’isha jehi mwaya nzhila yaMwanta; wekala neyena muspilitu yinji. Hakuhosha nakutang’isha nsang’u yaYesu chakashinshi, weluka kwachizhimikilu chaYowanu hohu."
"45018026 Hakutachika kuhosha mushikola chakaji woma. Chanamutiyuwu aPlisila naAkwila, hiyakumutwala kwitala jawu, hiyakumulumbulwila mwaya nzhila yaNzambi, chakashinshi hanashali hanashali."
"45018027 Chakeng’eliyi kuya muAkaya, anakwinji hiyakumukwashaku nakumusonekela mukanja wakulezha atumbanzhi nawu mutambulenu. Chanashikiyi hakuyikwashaku nankashi antu anakuhweleli naluwi lwaNzambi."
"45018028 Mulong’a waswezheli kuyibayisha aYujeya nang’ovu hatooka, nakuyilezha munyikanja yazhila ninji Yesu jiyi Klistu."
"45019001 19Helili Apolosi wuji kuKolinja, Pawulu hakuhita mwitung’a jakunjunjamu, hakushika kuEfwesesa, hakuwana atumbanzhi amu."
"45019002 Hakuyihula ninji, Enu chimwakuhweleleli mwatambwili Spilitu Wazhila? Hiyakumwila nawu, Nehi, hitunatiyi nawu kuji Spilitu Wazhilaku."
"45019003 Yena ninji, Inji ayizhimikili nachizhimikilu chanyi? Nawu, Nachizhimikilu chaYowanu."
"45019004 Pawulu hakwila ninji, Yowanu wazhimikilang’a nachizhimikilu chakubalumuka mumuchima; walezhelang’a antu ninji akuhweleli owu wukumulonjela munyima, yowu Yesu."
"45019005 Chanatiyuwu mwenimu, hiyakuyizhimika mwizhina jaMwanta Yesu."
"45019006 Pawulu chanayinang’ikiyi makasinji, Spilitu Wazhila hakwinza haji wena; hiyakuhosha majimi acheng’i nakuplofweta."
"45019007 Kuyichinja wezhima wawu, ajing’i amayala neyi ikumi nayeji (12)."
"45019008 Pawulu hakwing’ila mushikola, hakuhoshang’a chakaji woma mwahita tukwezhi tusatu, nakujihuzhola nikutajika nakuyishinzhila mwaya nsang’u yawanta waNzambi."
"45019009 Chanajikang’uwu amakwawu, kwonti kwawu kwovwahila, hiyakutena Nzhila chatama, iku izaza jawantu jitiyang’a, Pawulu hakufuma kuji wena, hakufumishaku atumbanzhi, hakutang’isha nakujihuzhola nawu mushikola yaTilanusa hefuku hefuku."
"45019010 Welilang’a mwenomu nyaka yiyeji, chakwila aYujeya nawaGliki ezhima ashakama muAsiya hiyakutiya izu jaMwanta."
45019011 Nzambi wakong’elang’a nyijimu yang’ovu yacheng’i chikupu kumakasa aPawulu.
"45019012 Ákata ayitwelelang’a hela yitambala hela mahina akufuma kumuzhimba winji, nyisong’u yawu hiyikuyifuma, niaspilitu atama hiyakuyifuma."
"45019013 Hakwila aYujeya amakwawu, akwakutambatamba, akwakufumisha anjemoni, hiyakukwata ng’ovu zhakutenena antu akweti aspilitu atama izhina jaMwanta Yesu, nawu, Tunayisanyikishi mwizhina jaYesu ashimunang’ayi Pawulu, netu fumaku."
"45019014 Mukulumpi wawatuplistu wumu izhina jinji Seva, kaYujeya, wajing’i nawanyaninji amayala atanu nayeji elilang’a mwenomu."
"45019015 Spilitu watama hakuyakula ninji, Yesu namwiluki, Pawulu nawa namwiluki, ilang’a enu yenu anyi?"
"45019016 Owu iyala wukweti spilitu watama hakuyimotokela, hakuzhama nawu; ayimika nimushinju wezhima wawu, hiyakutemoka mwitaloju nzekesi, ayikatisha jehi."
"45019017 Chumichi hichikutiyakana kuji aYujeya nawaGliki ashakama kuEfwesesa ezhima; wezhima wawu hiyakutiya woma, izhina jaMwanta Yesu jitoha nikutoha."
"45019018 Chanakuhweleluwu antu amavulu, hiyakwitezha mwatamishiluwu, nikushimuna mweliluwu."
"45019019 Amakwawu amavulu élilang’a tufuta twacheng’i natwacheng’i, hiyakupompesha nyikanja yawu nakuyochela hatooka; kweseka wuseya wanyikanjoyu kumona wunashiki mumali asiliva makombakazhi makumi atanu (50,000)."
45019020 Jichi izu jaMwanta hijikukula nikwimika mushinju.
"45019021 Kulonjela hayumiyi, Pawulu hakutong’ozhoka muji Spilitu ninji, Neyi nahiti jehi muAkaya nimuMasijoniya, nakaya nikuYelusalema; chinakela nayi jehi kwenoku, ching’a nimona kuLoma nawa."
"45019022 Chanatemeshiyi muMasijoniya ankwashi zhinji ayeji, iwu Timotewu, iwu Elasitusi, yomweni hakulabila muAsiya mafuku amakwawu."
45019023 Hamafuku wowenowu hikukuvulumuka ipumba jajeni hansang’u yaNzhila.
"45019024 Mulong’a iyala wumu, izhina jinji Jemetelusa, muchizhi wasiliva, wachililang’a ankishi zhaJiyana zhasiliva, hakuheteshang’a ankong’i maheta amavulu."
"45019025 Hakupompesha ankong’i owu, hamu nawakwawu akong’elang’a mujimu wowumu, hakuyila ninji, Enu akwetu, mweluka nenu kumujimu iwu jiku kutwahetelang’a."
"45019026 Munamoni, munatiyi, hikuEfwesesa hohuku, ilang’a kunashali kwanti nakwila mwahita Asiya mwezhima, iwu Pawulu wakanzhikizha jehi antu amavulu, nakuyibalumuna munyichima yawu, ninji ankishi zhakutung’a namakasa hijiwu anzambuku."
"45019027 Chuma chitukukeng’a kumona kukala, chakwila mujimu wetu iwu keng’a awujiwuli; himwenomu hohuku, tembeli yambala yamukishi wamumbanja walema Jiyana, keng’a yisawuki. Kuji chuma chikwawu nawa, wanta winji waweni walemeshang’awu muAsiya mwezhima, chalala hela mumpata yamunu mwishina yezhima keng’a wili chimwang’azhi."
"45019028 Chanatiyuwu mwenimu, nyichima yawu hiyikukuma mbe nakuzuwa; hiyakuvwakuka nawu, Jiyana wawaEfwesesa muneni!"
"45019029 NG’anja yezhima yiluwang’ana nikuluwang’ana; hiyakulotokela mwibulu jawu jeneni namuchima wawu wumu, anakwati jehi aGayusi naAlisitaka, amayala akuMasijoniya akwakwenja naPawulu."
"45019030 Cheliliyi Pawulu ninji eng’ili mwibulu mwanapompeluwu antu, atumbanzhi kumwitezha nehi."
"45019031 Atulamba amakwawu akuAsiya, ajing’i amabwambu zhinji, hiyakumutemeshela izu jakumulembelela nawu, Bayi weseka kwing’ila mwibuluku."
"45019032 Amakwawu hiyakubijeka chuma chimu, amakwawu chuma chikwawu; mulong’a chipompelu chezhima chaluwang’ana jehi, amavulu nikwiluka nsang’u yanapompeluwu nehi."
"45019033 Hiyakufumisha Alesanjeli mwizaza jawantu, aYujeya hiyakumusha kumbiji. Alesanjeli hakweseka kuyimwenesha nachikasa chinji, ninji akwati kukulumbulwila antu nsang’u oyu."
"45019034 Ilang’a chanelukuwu nawu hikaYujeya, hiyakuvwakuka wezhima wawu izu jawu jimu hohu, mwahita mpinzhi zhiyeji, vwakuke-e, nawu, Jiyana wawaEfwesesa muneni!"
"45019035 Nsoneki wang’anjoyu chanamweneshiyi izaza hakwila ninji, Enu akwetu amayala aEfwesesa, haji muntu wayamba ng’anja yawaEfwesesa chiyahembang’a tembeli yaJiyana muneni, nimukishi waholokeli kwiwulu kuji Zewusi, tahinji?"
"45019036 Chineli yumiyi, kwosi muntu natweshi kutajika mwokuku, komana enu mwaji kumwena, himwaji kunyakala kwila chumaku."
"45019037 Munaleti kunu awa amayala anabuli hela kwiya yuma yamumatembeli, hela kutena chatama mukishi wetu wamumbanja."
"45019038 Jichi Jemetelusa nawantu akong’elang’a mujimu wowumu, neyi akweti nsang’u yakujiholokela, yota yiji kwoku, ansompeshi aji kwoku, ajiholokeli kwawu."
"45019039 Ilang’a neyi munakeng’i kuhosha nsang’u yacheng’i, akuyisompeshela muchota chawakulumpi awantu ezhima chalumbuluka."
"45019040 Mulong’a keng’a tumoni mulong’a nansang’u yanjombu yalelu; neyi twakamona mwenomu, hitwakatwesha kulumbulula chachiwahi nsang’u yitunapompeluku. Chanahoshiyi mwenomu hakumwang’a chipompelu ochu."
"45020001 Ipumba chijinamweni, Pawulu hakutambika atumbanzhi; chaneliyi nayikunjezhi jehi, hakuyishalisha chachiwahi, hakufumaku ninji ayi muMasijoniya."
"45020002 Chanahitiyi mumpatoyu, chanayikwashiyi namazu amavulu, ashika nimumpata yawaGliki."
"45020003 Chanashakamiyi kwenoku tukwezhi tusatu, wajing’i namuchima wakukeng’a kuya kuSiliya muwatu; ilang’a chanatiyiyi nawu anamushakamini jehi hampúng’a kuji aYujeya, hakukinkang’ana nakuya cheng’i muMasijoniya."
"45020004 Wenjelang’a hamu namwana kaPilihusi, Sopateli wakuBeleya; niAlisitaka naSekunju akuTesalonika; niGayusi wakuJelibi naTimotewu; niTikikusa naTlofwimusa antu akuAsiya."
"45020005 Hiyakuyang’ahu jehi kumbiji, hiyakutuching’ilila kuTilowasi."
"45020006 Chanamanuwu mafuku amankenji akaji ilung’i, hitukufuma muFwilipi muwatu, chimunahiti mafuku atanu hitukujiwana nawu kuTilowasi. Kwenoku hitukulabilaku mafuku atanu nayeji."
"45020007 Hamulungu jojifuku jatachi, chitunapompi nakuhumuna jinkenji, Pawulu hakuyitang’isha, natong’ozhoki jehi ninji nukunyamuka hankunku yakucha, hakwila hoshe-e nimukachi kawufuku."
45020008 Mwitala jahewulu mutwapompeleli mwajing’i manong’u amavulu.
"45020009 Munjanina mwashakamini mukwenzi weyala, izhina jinji Yutikusa, hakuya mutulu twatweni; chaneliyi Pawulu hakushaku mazu amakwawu, yena hakukunjuka, hakuholoka kufuma hetala jahewulu jamuchisatu, hiyakumunona wafwa jehi."
"45020010 Pawulu hakusuluka, hakumubanjamina nakumukumbata, ninji, Bayi mwakamaku, himumi."
"45020011 Hakukanjama cheng’i hakuhumuna jinkenji, hakujya nawu. Chaneliyi hanzhike-e nichikunachi, hakufumaku."
"45020012 Owu mukwenzi hiyakumutwala wamuwenyi, hiyakutiya kuwaha nankashi."
"45020013 Etu hitukuyang’ahu jehi kuwatu, hitukuya kuAsosa muwatu owu, netu jiku kutwakamwing’izhila Pawulu; mulong’a jimu mwatulezheliyi yomweni ninji, Ami nukuya heseki."
"45020014 Chanatuwaniyi kuAsosa, hitukumwing’izhamu, hitukushika nikuMitilene."
45020015 Hitukufuma kwenoku muwatu; chikunachi tushika nikwatalang’ana naChiyosi; chikunachi nawa tujata nikuSamosi; chikunachi nawa cheng’i tushika nikuMiletusa.
"45020016 Mulong’a Pawulu nakeng’i jehi kupanjakana Efwesesa muwatu, kulonja abuli kulabila muAsiya. Hakujihinja ninji wamba kela nakatwesha kushika kuYelusalema hefuku jaPentekosta."
"45020017 Chajing’iyi kuMiletusa, hakutambika akulumpi achipompelu chakuEfwesesa."
"45020018 Chanenzuwu kuji yena hakuyila ninji, Enu aweni mweluka jehi munashakaminang’a nenu mafuku ezhima, kufumisha kwifuku jinasambilili kujata mwenju muAsiya;"
"45020019 nakukalakela Mwanta nakujizoza mumuchima, namajilu niyuma yakala yinamweni hanshakamininuwu hampúng’a kuji aYujeya."
"45020020 Chinabulili kuheng’uka nakuleka kushimuna yuma yakuyikwasha nachu yezhima; nayitang’ishili hatooka hetala hetala,"
"45020021 nakushimwina niaYujeya niaGliki kubalumuka munyichima nakutala kuji Nzambi, nikumukuhwelela Mwanta Yesu Klistu."
"45020022 Ichi jinu tiyenu, yami nukuyiwu kuYelusalema, anankasi jehi muji Spilitu. Yuma yakanwana kwenoku hinayilukuku."
"45020023 Nakumini jakwiluka mwanlezhang’awu munyikala yezhima kuji Spilitu Wazhila, ninji kumbiji kunanshakamini nyonzhi niyuma yakala."
"45020024 Hela chochu, wumi wami hinawumoni kulemaku; chakala nakamanishi nzhila yami, nimujimu wanyinkeliyi Mwanta Yesu kukalakala, nikushimuna nsang’u yayiwahi yaluwi lwaNzambi."
"45020025 Ichi jinu tiyenu, neluki jehi nami enu akwetu ezhima, mwanmwenang’a nakukimbuka nakushimuna wanta waNzambi, himwamba kanmona nawa cheng’uku."
"45020026 Jihu hanafumi kuyilezha lelu, nami nabuli mulong’a wamashi awantu ezhima."
45020027 Mulong’a hinaheng’ukili nileka kuyishimwina mwaya mpúng’a yaNzambi yezhimaku.
"45020028 Jihembenu enu aweni, hembenu ninyikoku yezhima yanayikunzhikuwu kuji Spilitu Wazhila kwikala anhembi, mwikali atubing’a nakujiisha chachiwahi chipompelu chaNzambi chalanjiliyi namashi inji yomweni."
"45020029 Ami neluki nami chinakafumahu, atung’wiji azuwa akeng’ila mukachi kenu, hiyakaanakena nyikokuku."
"45020030 Hela mukachi kenwenu aweni mwakanyamuka antu akuhosha yuma yaheng’a, akajikokela atumbanzhi awenawu."
"45020031 Jichi jinu tonenu, mwanukang’a mwahita nyaka yisatu hinalekeli kuyikonkomwena wezhima wenu niwufuku nimwaana namajiluku."
"45020032 Ichi jinu, hinukuyikunzhika kuji Nzambi, nikwizu jaluwi lwinji jinatweshi kuyitung’a nakuyinka wuswana nawantu azhila ezhima."
"45020033 Hinajing’i nalwisu lwasiliva yamuntu niwumu, hela lwawulu hela lwamahinaku."
"45020034 Enu aweni muneluki makasami awa jiwu ajing’i nakukalakela yuma yinabulili, niyabulili akwetu najing’i nawu."
"45020035 Yuma yezhimiyi nelili kulonja mutaliluhu, kulonja enu aweni mwakakalakali mukwashi akwenu abula ng’ovu; mwanukang’a mazu aMwanta Yesu chahosheliyi ninji, Chikweti kukooleka yowu kwinka akwenu, kutambula chakuminamu."
"45020036 Chanakumishiyi kuhosha mwenimu hakufukama, hakulombela nawu wezhima wawu."
"45020037 Wezhima wawu hiyakujila nankashi, hiyakujinata hanshing’u yaPawulu nakumupwepuzhola."
"45020038 Chuma chaswezheluwu kutiya wushona jojizu jahosheliyi ninji, Himwamba kanmona nawa cheng’uku. Hiyakumutwalaku munzhila yinji yakuya kuwatu."
"45021001 Chitunaambuki nawu, hitukutachika kwenja muwatu, hitukwimakana nikuKosi nzwa-a; chikunachi tushika nikuLoji, kufuma oku tuya nikuPatala."
"45021002 Hitukuwana watu wacheng’i wuji nakuzambukila kuFwenisiya, hitukwing’ilamu, tutachika nikwenja muwatu owu."
"45021003 Chitunashiki kwela chitutu chaKipilosi hichikumwekana, hitukuchibakila kuchikasa chachimunswa, hitukuyang’a tuhu muwatu kuSiliya. Hitukushika kuTila, tufuma nimuwatu; mulong’a kwenoku jiku kwakeng’eli kulong’ololawu yuma yajing’i muwatu."
"45021004 Chitunawani atumbanzhi, hitukulabila kwenoku mafuku atanu nayeji. Wenawa hiyakumwila Pawulu muji Spilitu nawu bayi akajata mwenju muYelusalemaku."
"45021005 Chinamani mafuku owu, hitukunyamuka nakuya munzhila yetu; akwetu ezhima, niang’ojizhawu nianyanawu, hiyakututwalaku munzhila yetu. Chitunafumi mung’anjoyu, hitukufukama kuchikumu chakalung’alwizhi nakulombela."
"45021006 Chitunajishaliki chachiwahi, hitukuya cheng’i muwatu owu, wena afunta nikumatalawu."
"45021007 Chitunakumishi nzhila yetu yamuwatu yakufuma kuTila, tushika nikuTolemayi. Hitukuyimusha anakwetu, tuzhing’ilaku niifuku jimu."
"45021008 Chikunachi hitukunyamuka, tushika nikuKesaleya. Kwenoku hitukwing’ila mwitala jamukwakushimuna nsang’u yayiwahi, Fwilipu, jiyi wajing’i wanawa ankwashi atanu nayeji atonjeluwu; hitukushakama ninji."
"45021009 Yenowu iyala wajing’i nawanyaninji awambanja azhiki awana, aplofwetelang’a."
"45021010 Chitunalabili kwenoku mafuku amavulu, kuYujeya hikukufuma kaplofwetu wumu, izhina jinji Agabusi."
"45021011 Hakwinza kujetu, hakutambula muya waPawulu, hakujikasawu kunyenju nikumakasa; hakwila ninji, Spilitu Wazhila ninji, Jichi chakakasawu muntu wukweti muyiwu kuji aYujeya akuYelusalema; akamulubula kuji aZHentili."
"45021012 Chitunatiyi mwenimu, etu nawakwetu akwenoku hitukumulembelela Pawulu, netu bayi akanjuka kuYelusalemaku."
"45021013 Pawulu hakwakula ninji, Aka! Muji nakujilaji? Mukumbalula muchima? Netezhi kwami hela kunkasa, hela kukumina jakufwa kuYelusalema, kukoola izhina jaMwanta Yesu."
"45021014 Chaneliyi kumulekesha kwonti kwinji, hitukumwena netu, Eli muchima waMwanta."
"45021015 Mafuku alonjelumu, hitukulong’ezha yuma yetu, tukanjuka nikuYelusalema."
"45021016 Hitukuya nawakwetu atumbanzhi akuKesaleya, nimuntu wumu wakuKipilosi, izhina jinji Manasoni, kambanzhi wamukulu itukukeng’a kushakama ninji."
"45021017 Chitunashiki kuYelusalema, anakwetu hiyakutiya kuwaha kututambula."
45021018 Chikunachi hitukuya naPawulu kwaYakoba; kwajing’uwu niakulumpi ezhima.
"45021019 Chanayimushiyi, hakuyishimwinamu mwezhima mwakong’eliyi Nzambi mukachi kawaZHentili kumujimu winji, hachuma hachuma."
"45021020 Wena chanachitiyuwu, hiyakulemesha Nzambi. Hiyakumwila nawu, Eyi manakwetu, wunamoni chanakuhweleluwu aYujeya makombakazhi namakombakazhi; wezhima wawu aswezha ng’ovu yakujizhilika nanshimbi zhawu."
"45021021 Nsang’u yeyi yatiyakana jehi, anatiyi nawu watang’ishang’a aYujeya ezhima ekala mukachi kawaZHentili, neyi ambuki naMosi. Nawu wayitang’ishang’a neyi bayi aalamishang’a anyanawu, hela kwenja mwaya yizhila yaMosuku."
45021022 Tukwila ng’ahi jinu? Chalala izaza keng’a jitiyi nawu wenza jehi.
45021023 Jichi ilaku mutukukulezha. Tukweti amayala awana anajishiilumu jehi;
45021024 yikwashuku kufweta kulonja atewuli nyitu yawu. Mwenomu antu ezhima eluki nawu nsang’u yeyi yanayilezhuwu yakutwamba; komana eyi aweni wenjang’a chachiwahi mwaya nshimbi.
"45021025 Hakwila hansang’u yawaZHentili akuhwelela jehi, twasonekeli jehi. Twaketwili jehi netu aleki yuma yakupesha nachu ankishi, nimashi, nianyama akushotomona, niwuzhila."
"45021026 Pawulu hakutambula wenowu amayala; chikunachi hakujizhilika nawu hamu, hakwing’ila muTembeli kulonja alezhi mwakamanina mafuku akujizhilikila; hakayikwashayi namulambu wawu wezhima wawu."
"45021027 Chaneluwu mafuku atanu nayeji hiyakuya nakumana, aYujeya afumini kuAsiya, chanamonuwu Pawulu muTembeli, hiyakusang’umuna izaza jawantu jezhima, amukwata nikumukwata."
"45021028 Hiyakubilela nawu, Enu akwetu amayala aIsalela, tukwashenuku! Yeniwu jiyi iyala watang’ishang’a antu ezhima kwezhima, nakutung’ula niaIsalela ninshimbi niTembeli iyi. Nabombeluku chuma chikwawu nawa, neng’izhi aGliki muTembeli; nazhiloli jehi munu mwazhila."
"45021029 Mulong’a henohu amumona jehi mung’anja hamu nakaEfwesesa, Tlofwimusa; anatong’ozhoki nawu Pawulu namwing’izhi muTembeli."
"45021030 Ng’anja yezhima yivwakuka niipumba; antu hiyakupompa lufuchi, hiyakumukwata Pawulu, hiyakumukokela hanzi yaTembeli. Enzela niyenzelu hohenohu."
"45021031 Heliluwu hiyakukeng’a kumuzhaha, nsang’u oyu yishika nikuji mukulumpi wamashijika ikombakazhi (1,000), nawu Yelusalema yezhima yavwakuka jehi kwepumba hohu."
"45021032 chanamonuwu mukulumpi muneni wamashijika nimashijika, aleka nikumweta Pawulu."
"45021033 Mukulumpi muneni wamashijika hakwinza kwakwihi, hakumukwata, hakuyila ninji mukasenu namaleng’i ayeji. Hakwihula ninji, Yeniwu hinyi? Neli ng’ahi?"
"45021034 Ámwizaza amakwawu hiyakubijeka chuma chimu, amakwawu nawa chuma chikwawu. Chanabuliyi kwiluka chakashinshi nepumba jajing’uku, hakuyilezha ninji mutwalenu mwitala jamashijika."
"45021035 Chanashikuwu kuwukanjaminu, hiyakumweleka Pawulu kuji mashijika, nanochu chaswezheluwu antu kuzuwa."
"45021036 Mulong’a izaza jawantu hijikuyilonjela nakubijeka nawu, Waaji! Waaji!"
"45021037 Hakeng’eluwu kumwing’izha mwitala jamashijika, Pawulu hakumwila owu mukulumpi muneni, ninji, Wukung’itezha chuma chimu? Yena ninji, Komana wahoshang’a ijimi jaGliki?"
"45021038 Ami nami kwizhi yeyi kaEzhipitu wafumbili nzhita mafuku awa ajing’uku, watweli atuponju makombakazhi awana (4,000) muchinkalampata."
"45021039 Pawulu hakwakula ninji, Ami yami kaYujeya wakuTalusa muSilisiya, nimwining’anja yalema. Nakulembeleli nami ang’itezhi mwani nihoshi nawantu."
"45021040 Chanamwitezhiyi, Pawulu hakwimana hawukanjaminu, hakuyolwela antu chikasa kwiwulu; chanamwenuwu chacheni nzo-o, hakuhosha nawena mwijimi jaHebelu."
"45022001 Ninji, Enu anakwetu, ninenu atata, tiyenu munukujihakwila kujenu."
"45022002 Chanatiyuwu wuji nakuhosha nawu mwijimi jaHebelu, aswezha nikumwena."
"45022003 Hakuhosha ninji, Ami nikaYujeya, navwalikilili kuTalusa muSilisiya, ilang’a najizilili mung’anja yinu kunyenju yaGamaleli; amfumbilang’a mwalong’ela nshimbi yawankakulula zhetu chikupu; najing’i nakumukalakela Nzambi nang’ovu neyena kumuchima, neyi chimuji nakwila wezhima wenu lelu."
45022004 Nakabishilang’a akwaNzhila yinu hela kuyizhaha; najing’i nakukasakasa amayala nawambanja nakuyisha mutuleya.
"45022005 Hela kaplistu muneni hichinsahu wukushimuna tuhu, niakulumpi ezhima. Wowu anyinkeli nyikanja yakuji akwetu aYujeya, kulonja nakayi mulwenju lwakuJamakasa, nakayileti akwakukuhwelela munyonzhi kuYelusalema, kulonja akayibabeshi."
"45022006 Chinajing’i nakuya munzhila yami, hinukushika kwakwihi naJamakasa, itang’wa mwiwulu; kukasumuka chezhezhi cheneni chakufuma mwiwulu hichikuntong’ekelami kwi-njo."
"45022007 Hinukujimbuka hamaseki, nitiya niizu hijikung’ila ninji, Eyi Sawulu, Sawulu, wankabishilang’aji?"
"45022008 Hinukwakula nami, Yeyinyi Mwanta? Yena hakung’ila ninji, Yami Yesu wakuNazaleta, yami wakabishang’a."
"45022009 Akwetu twajing’i nawu, chalala chezhezhi achimweni, hakwila izu janowu wajing’i nakuhosha nanami hiyajitiyiluku."
"45022010 Hinukwila nami, Nukwila ng’ahi, Mwanta? Mwanta hakung’ila ninji, Nyamukaku, wuyi muJamakasa, jiku kwakakulezhelawu mujimu wezhima wanakukunzhikuwu."
"45022011 Chinakang’enyi kumona hansang’u yakuswezha kwachezhezhi chalubanzhi lwakulema, akwetu najing’i nawu hiyakunkwata kuchikasa, hinukwing’ila muJamakasa."
"45022012 Muntu wumu izhina jinji Ananiya, iyala wukweti kalemesha kakulemesha nshimbi, amuhamekelang’a kuji aYujeya ezhima ashakamini muJamakasa;"
"45022013 hakwinza kujami, hakwimana kwakwihi, hakung’ila ninji, Eyi manakwami Sawulu, tonaku. Hohenohu hinukutona, hinukumumona."
"45022014 Yena hakwila ninji, Nzambi yawankakulula zhetu nakukunzhiki kukwiluka muchima winji, wumoni Mukwakulong’a, wutiyi izu jakukanwa kinji."
45022015 Mulong’a wakekala chinsahu chinji chakushimuna kuji antu ezhima yuma yiwunamoni nikutiya.
"45022016 Wukulabilaji jinu? Nyamukaku, akuzhimiki, wutooki kunshiji zheyi chiwukutambika izhina jinji."
"45022017 Chineli nafunti jehi kuYelusalema, hinajing’i nakulombela muTembeli, hinukwila neyi nayi mutulu."
"45022018 Hinukumumona Yesu, hakung’ila ninji, Nyakalaku, wufumi swayi muYelusalema, mulong’a hiyakwitezha wunsahu weyi wakunshimunaku."
"45022019 Hinukwila nami, Mwanta, awenawu aneluki chinashilang’a akwakukukuhwelela amumashikola ezhima mukaleya, nikuyeta chikupu."
"45022020 Chamwang’iluwu mashi achinsahu cheyi Stefwanu, ami kwoku nemeni, hinukwitezhamu, hinukuhemba mahina anawa ajing’i nakumuzhaha."
"45022021 Hakung’ila ninji, Yaku tuhu, mulong’a ami nakakutemesha kuji aZHentili kwakulehi."
"45022022 Hiyakumutiya kushika nihezu oju; henohu hiyakuvwakuka nawu, Muntu wuji ichi haji kwikala hamasekuku. Hanateli kuhanjaku."
"45022023 Iku aji nakubijeka nang’ovu, nakutabola mahinawu, nakunata lunkung’u kwiwulu,"
"45022024 mukulumpi muneni wamashijika hakuyila mashijika ninji mwing’izhenu mwitala jenu, ninji muvupulenu nachikoti kulonja niluki nsang’u yakumubijekawu."
"45022025 Chanamukasuwu nanyisulu, Pawulu hakumwila mukulumpi wamashijika wajing’i nakwimana kwakwihi, ninji, Kuvupula kaLoma chakaji kumuhisha, hichinzhilaku?"
"45022026 Chanachitiyiyi, owu mukulumpi hakuya kuji mukulumpi muneni wamashijika, hakumulezha ninji, Keng’a wili chumanyi? Yeniwu muntu hikaLoma."
"45022027 Mukulumpi muneni wamashijika hakwinza, hakumwila ninji, Nlezhi, eyi wukaLoma? Yena ninji, Eng’a."
"45022028 Mukulumpi muneni wamashijika hakwakula ninji, WuLomiwu ami nawulanjili namali amavulu nankashi. Pawulu ninji, Hakwila ami kwami jimu munavwalikila."
"45022029 Henohu wena akeng’eli kumuvupula amufuma nikumufuma. Mukulumpi muneni wamashijika niyena, chanelukiyi ninji Pawulu hikaLoma hakutiya woma, nanochu chanamukasiyi."
"45022030 Chikunachi, hakukeng’a kwiluka chakashinshi nsang’u zhanamumonuwu nazhu kuji aYujeya; hakumwijisha, hakulezha akulumpi zhawatuplistu nichota chezhima ninji akapompi hamu; hakumutwala nakumwimika Pawulu kumesu awu."
"45023001 Pawulu hakushinshika akwachota swi-i ninji, Enu anakwami, ami nenzi kumesu aNzambi nachinlezhi chamuchima chachiwahi hohu, kushika nikwifuku jalelu."
"45023002 Kapilistu muneni Ananiya hakuyila antu emeni kwajing'iyi, ninji amweti kukanwa."
"45023003 Pawulu hakumwila ninji, Nzambi wakakweteyi, yeyi mbang'u yakupembezha! Eyi wushakami nakunsompesha mwaya nshimbi, wulezhi antu neyi mwetenu, chakumotoka nshimbi?"
"45023004 Antu emenuku hiyakumwila nawu, Wutuki kapristu muneni wambala waNzambi?"
"45023005 Pawulu nindi, Enu anakwetu, hinamwiluki nami jiyi kapilistu munenuku. Mulong'a anasoneki nawu, Kutena nyuuli yawantu enu chatama, chinzhila."
"45023006 Pawulu chanelukiyi ninji komana aneli awa aSadusi, awa aFwarisewu, hakubijika mwenomu muchota ninji, Enu anakwetu, ami nikaFwarisewu, nimwana kawaFwarisewu! Nsang'u yaji nakunsompeshelawu yoyakuchiŋeja kusang'uka kwamba kasang'uka afu."
"45023007 Chanahoshiyi chochochu, aFwarisewu nawaSadusi hiyakuvwakuka ntaji, nichota chambuka nihakachi."
"45023008 Mulong'a aSadusi elaŋa nawu hikwekala kusang'ukaku; nawu hikwekala hela kang'elu, hela spilituku. Hakwinza aFwarisewu etiyang'a mwejima."
"45023009 Henohu avwakuka niipumba fwi-i. Ansoneki zhawaFwarisewu hiyakwimana, hiyakuzuwa nawu, Iwu muntu hitunamumoni nachuma chatamaku. Kwiji kang'elu jiyi nahoshi nayena, inoji kwizhi spilitu."
"45023010 Chihanamwekani ndombu yasweja, mukulumpi muneni wamashidika hakwakama ninji keng'a amusansoli Pawulu. Hakulezha mashijika ninji, Kunkumukenu mumwamuki nang'ovu mukachi kawu, mumuleti mwitala jenu."
"45023011 Wufuku walondeluku, Mwanta Yesu hakwimana kwadiŋi Pawulu, hakumwila nindi, Tiyaku kuwaha; mulong'a chiwunanshimuni wunsahu muYerusalema, jichi wamba kashimuna nikuRoma nawa."
"45023012 Chikunachi, aYudeya hiyakujipompesha, hiyakusanyika naŋovu nawu, Etu kudya hela kunwa ching'a tunajahi Pawulu."
45023013 Wenawa ashakamini hampúng'oyu ading'i abadika makumi awana (40).
"45023014 Hiyakuya kuji akulumpi zhawatupiliistu nikuji akulumpi, hiyakuyila nawu, Tunasanyiki jehi kusanyika kwakujishing'a netu, Etu kutompa kudya ching'a tunasambili jehi kuzhaha Pawulu."
"45023015 Jichi jinu enu niakwachota, mumulezhang'a mukulumpi muneni wamashidika nenu akenzi naPawulu kudenu kumajiki; chiji neyi munakeng'i kwihula nsang'u yindi chakashinshi. Etu twakela kanja tuhu aswili nikwakwihi, mwaka twamuzhaha jehi."
"45023016 Komana mwiha kaPawulu chanatiyiyi chakukeng'a kumubelaminawu, hakwing'ila mwitala jamashijika nakumulezha Pawulu."
"45023017 Pawulu hakutambika mukulumpi wumu wamashijika ninji, Mutwali iwu mukwenzi kuji mukulumpi muneni wamashidika; wukweti kansang'u kakukeng'a kumulezhayi."
"45023018 Jichi hakumutwala nakumushikizha kuji mukulumpi muneni wamashijika. Hakumwila ninji, Pawulu, muntu wamukaleya, nantambiki, nang'ili ninji nikuleteli iwu mukwenzi, wukweti kansang'u kakukeng'a kukulejayi."
"45023019 Mukulumpi muneni wamashijika hakumukwata kuchikasa, hakuya ninji hambaji. Hakumwihula kwakankawawu ninji, Wuji nansang'winyi yiwukukeŋa kunlezha?"
"45023020 Hakumulezha ninji, AYudeya anatiyaŋani kukulomba nawu wakakunkumuki naPawulu kuchota kumajiki, chiji neyi anakeng'i kwihula nsang'u yinji chakashinshi."
"45023021 Hakwila eyi bayi wuyitezhaku, mulong'a kunamubelamini deji amayala akubajika makumi awana (40); anadishing'i nawu, kudya hela kunwa ching'a tunamuzhahi jehi. Chituji nakuhosha ichi anabatami jehi, aji nakutalila chimukukeng'a kujikana nawu."
"45023022 Mukulumpi muneni wamashidika hakufuntisha yenowu mukwenzi, hakumwila ninji, Yaŋa kweyi; ichi chiwunanleji, bayi wulejamu muntu niwumuku."
"45023023 Hakutambika akulumpi ayeji amashijika ninji, Long'eshenu mashijika nkulakazhi zhiyeji (200), niakwatuwalu makumi atanu nayeji (70), niakwamayong'a nkulakazhi jiyeji (200), akayi kuKesareya; akanyamuki mpinji yawufuku yamuchisatu (21:00 hrs)."
"45023024 Ninji, Mukeng'a nianyama akwendela, mushuhu Pawulu, akamutwali chachiwahi kudi nyuuli Filiksi."
"45023025 Hakusoneka mukanda wakwila ninji,"
"45023026 Ami Kalujusa Lisiya, Nidi nakusoneka mukanda weyi eyi nyuuli Filekisi walema nankashi. Tunayimushi mwani."
"45023027 Yeniwu iyala amukwatili kudi aYudeya, akeng'eli kumuzhaha; hinukuyikasumwisha namashijika, hinukumupulwisha, mulong'a natiya nawu hikaRoma."
"45023028 Chinakeŋeli kwiluka mulong'a wanamwinkuwu, hinukumukunkumwisha kuchota chawu."
"45023029 Kutiya komana anamwinki mulong'a wansang'u janshimbi jawu, himuloŋa wakutela kufwa hela kumukasaku."
"45023030 Chananlezhuwu nawu anamushakamini muntu iwu hampúng'a, hinukunyakala kumutemesha kudeyi, hinukuleja ánamuholokeli nami akenzi nakumuholokela kujeyi. Shalenu chachiwahi."
"45023031 Jichi mashijika hiyakwila mwayilezheluwu, hiyakumutambula Pawulu nakumutwala kuAntipatila nawufuku."
"45023032 Chikunachi, hiyakumushiya nawakwatuwalu; wena hiyakufunta kwitala jamashijika."
"45023033 Chanashikuwu kuKesaleya, hiyakumwinka nyuuli mukanja, ashikizha niPawulu kuji yena."
"45023034 Chanawutang’iyi hakwihula ninji, Himuntu wakwilung’anyi?"
"45023035 Chanelukiyi ninji himuntu wakuSilisiya, hakwila ninji, Nakatiya nsang’u yeyi chachiwahi chakenzawu anakuholokeli. Hakulezha mashijika ninji muhembenu mwitala jaHeloji jawanta."
"45024001 Chimunahiti mafuku atanu, kaplistu muneni Ananiya hakushika nawakulumpi amu, niihaku jawu izhina jinji Telitulu. Hiyakumulezha nyuuli mulong’a waPawulu."
"45024002 Chanamutambikuwu Telitulu, yena hakutachika kushimuna mulong’a waPawulu. Ninji, Chiwunatushakamishi chachiwahi chamwena, niyuma yatama yayivulu yamwenang’a munza wetu wunayololi jehi namaaneyi,"
"45024003 twachitambulang’a mafuku ezhima mwezhima, eyi Filiksi waswezha kulema nankashi, twasakililang’a nankoshi zhazhivulu."
"45024004 Ilang’a hinakeng’i mwani kukulabishaku, nakenja kakuzeyesha. Nikumini jakukulembelela wututiyi tumazu twanti naluwi lwambala wekala nalu."
"45024005 Iyaliwu tunamumoni hikavuba, wasang’umunang’a mazhita mwahita aYujeya mumpata yamunu mwishina yezhima. Himukulumpi wawakwachaaku chawaNazaleta"
45024006 Yeniwu wajing’i nakweseka ninji azhiloli Tembeli; tumukwata nikumukwata netu tumusompeshi mwaya nshimbi yetu.
"45024007 Ilang’a mukulumpi muneni wamashijika Lisiya hakwinza nanjombu yayeni, hakutwamukayi."
"45024008 Hakulezha etu tunamuholokeli, ninji twinzi kujeyi. Mwihuli tuhu eyi aweni, wiluki chachiwahi mwezhima mutunamwinkeli nyilong’a."
45024009 AYujeya niwena hiyakukoleshamu nawu chalala kwaamu.
"45024010 Nyuuli chanamulezhiyi nachikasa ninji ahoshi, Pawulu hakwakula ninji, Chineluki nami eyi wunasompeshi jehi munza wetu nyaka yayivulu, jichi natiyi kuwaha kujihakwila."
"45024011 Eyi aweni wukushinshika tuhu chinayili kuYelusalema nakujifukula kuji Nzambi, kanja muhiti nimafuku ikumi nayeji (12)."
"45024012 Hiyanweni muTembeli nakutajika namuntu niwumuku; hela kuvulumuna ipumba mumashikola aweni, hela tuhu mung’anja nehi."
45024013 Hiyakutwesha kunhisha nayuma yananholokeluwuku.
"45024014 Hela chochu, nukwitezha tuhu kujeyi nami nakalakelang’a Nzambi yawankakulula zhetu mwaya chaaku chatenang’awu nawu Nzhila; netiyang’a yuma yezhima mwaya nshimbi, niyanasonekuwu atuplofwetu."
"45024015 Namukuhwelelang’a Nzambi mwomwakuhwelelang’awu niwena nawa, nami kwamba kekala kusang’uka kwawalong’a nikwawabula kulong’a."
"45024016 Chinaching’ezhang’a mwenimu najikwatishang’a nankashi, kulonja nijimoni nawa, nami kuji Nzambi nikuji antu nabuli mulong’a mafuku ezhima."
"45024017 Jichi jinu chiyahitili nyaka yayivulu, chinajing’i nakuletela akwetu akwamunza wami yamukunkulu, nikulambula Nzambi,"
"45024018 aYujeya akuAsiya hiyakunwana najizhilika jehi muTembeli, chakaji izaza hela tuhu ipumba."
"45024019 Wenowu jiwu atezhi kwinza kunu nakunholokela kujeyi, neyi akweti nsang’u nanami."
45024020 Hela wenowu ashimuni tuhu chuma chatama chamwenuwu chinemani muchota;
"45024021 kwizhi jojizu jinemeni nakubijika nang’ovu mukachi kawu nami, Muji nakunsompesha lelu nsang’u yakusang’uka kwawafu."
"45024022 Filekisi, nanochu chelukayi jehi nsang’u yaNzhila chakashinshi, hakuhachika nsang’u ninji, Chakenzayi mukulumpi muneni wamashijika Lisiya, nakasompa nsang’u yenu."
45024023 Hakumulezha mukulumpi wamashijika kumuhemba chachiwahi mukaleya chakaji kumukabisha; ninji bayi alekesha amabwambu zhinji kwinza nakumukalakelaku.
"45024024 Chimunahiti mafuku amakwawu, Filiksi hakwinza nang’ojinji Jlusila, yena nawa hikaYujeya, hakutambika Pawulu, hakumutiya chakushimunayi nsang’u yinji yakukuhwelela Klistu Yesu."
"45024025 Chashimwiniyi zhakulong’a, nizhakujihemba, nizhakusompa kwamba kenza, Filiksi hakuzaala woma; hakwakula ninji, Lelu yang’a kweyi; neyi namoni hahawahi nakakutambika."
45024026 Hakukuhwelela ninji akumwinka mali kuji Pawulu; jihu hafuminang’a kumutambika nakuhanzhika ninji hanti nahanti.
"45024027 Chimunahiti nyaka yiyeji, Filiksi hiyakumuswana kuji Polokiwu Festusi. Chakeng’eliyi Filiksi kutiyisha aYujeya kuwaha, hakumulekela Pawulu mukaleya."
"45025001 Chanenziyi Festusi mwilung’a oju, chimunahiti mafuku asatu hakufuma kuKesaleya, hakuya kuYelusalema."
"45025002 Akulumpi zhawatuplistu niakulumpi zhawaYujeya alema, hiyakumuholokela Pawulu kuji yena."
"45025003 Hiyakumulembelela nawu, Atwanakeni mwani, atukwashuku; mumuleti Pawulu enzi kuYelusalema. Elili nawu amubelamini, akamuzhahili munzhila."
"45025004 Ilang’a Festusi hakwakula ninji, Pawulu wuji mukaleya kuKesaleya, ami aweni keng’a niyi kwenoku."
45025005 Jichi niyi nawakwenu alumbuluka; neyi haji chuma chatama chaneliyi akamuholokeli tuhu.
"45025006 Chimunahiti jehi mafuku atanu nasatu inji kwizhi ikumi, hakuya kuKesaleya. Chikunachi, hakushakama hetanja jakusompela, hakulezha antu kumuleta Pawulu."
"45025007 Chanenziyi, owu aYujeya afumini naFestusi kuYelusalema hiyakwimana kuji Pawulu kwi-njo, nakumwinka nyilong’a yatama yayivulu. Hela chochu, hiyatwesheli kumuhishaku."
"45025008 Pawulu hakujihakwila ninji, Hela nshimbi yawaYujeya, hela Tembeli, hela Kesali, hinayitamishi nihantuku."
"45025009 Ilang’a Festusi, wakeng’a jehi kuyitiyisha aYujeya kuwaha, hakumwihula Pawulu ninji, Wukwitezha kukanjuka kuYelusalema, akakusompesheluku yumiyi kumesu ami, tahinji?"
"45025010 Pawulu hakwila ninji, Nemani kwami kwitanja jaKesali jakusompela, kwatela kunsompeshelawu. Hinakong’eli aYujeya chatamaku; hela eyi aweni wunelukumu chikupu,"
"45025011 Neyi ami nakong’ang’a chatama, hela neyi nela jehi chuma chatela kufwa, hinakaani kufwaku. Ilang’a neyi yananholokeluwu yakutwamba, hikuji muntu wukutwesha kunlubula kuji wenaku. Niyi kwami kuji Kesali."
"45025012 Festusi, chanashakamiyi hampúng’a nachota chinji, hakwakula ninji, Chiwunalombi kuya kuji Kesali, wakaya kuji Kesali."
"45025013 Chimunahiti mafuku antesha, Aglipa hakushika kuKesaleya naBelenisi, nawu amwimushi Festusi."
"45025014 Chaneluwu achiji kulabalaba mafuku amavulu, Festusi hakumwawila mwantowu nsang’u yaPawulu, ninji, Kunu kuji iyala alekelawu munyonzhi kuji Filiksi."
"45025015 Chinajing’i kuYelusalema, akulumpi zhawatuplistu niakulumpi zhawaYujeya hiyakumuholokela kujami, nawu nimuhishi."
"45025016 Hinukuyakula nami, kusha muntu mukaleya chakaji kujimona nawakwakumuholokela mesu namesu, amoni zhakujihakwila nansang’u yanamuholokeluwu, hichaaku chetwetu aLomaku."
"45025017 Chapompeluwu kunu, hinalabiluku, ilang’a jojifuku jalonjelumu, hinukushakama hetanja jakusompela; hinukulezha antu kumuleta yenowu iyala."
"45025018 Chanemanuwu akwakumuholokela, hiyateneni nyilong’a yatama yiji neyi munatong’ozhokeluku;"
"45025019 komana anamuholokeli tusang’u twayizhila yawu, nimuntu izhina jinji Yesu wafwili, atenang’ayi Pawulu ninji wamumi."
"45025020 Chinelili nami nizhinoki mwakwihwila nsang’u iyi, hinukumwihula nami, Wukwitezha kuya kuYelusalema, akusompesheluku nsang’u iyi, tahinji?"
"45025021 Ilang’a chaneliyi Pawulu nalombi jehi ninji amuhembang’a nichamba kamuketwilawu mulong’a kuji Agusitusi, hinukulezha antu nami amuhembi tuhu mukaleya, nichinakamona zhakumutemesha kuji Kesali."
"45025022 Aglipa hakumwila Festusi ninji, Ninami nakeng’i kumutiya yeniwu iyala. Festusi ninji, Kumajiki wakamutiya."
"45025023 Chikunachi Aglipa hakwinza naBelenisi, nawanta waweni; hakwing’ila mwitala jakuhoshela nyilong’a, hamu nawakulumpi anzhita, niantu amung’anja alema. Festusi hakulezha antu kuleta Pawulu."
"45025024 Festusi hakuhosha ninji, Eyi mwanta Aglipa, ninenu amayala ezhima tuji nenu munu, iwu iyala munamoni iwu, anamuholokeli kujami kuji aYujeya ezhima. KuYelusalema, nikunu nawa, hiyakumbijika nawu hatela kuhanja nawa cheng’uku."
"45025025 Ami hinamumoni namulong’a wakutela kufwaku; jichi chaneliyi yomweni nalombi jehi ninji ayi kuji Agusitusi hohu, ami hinukwila nami nimutemeshi tuhu."
"45025026 Hinamoni nsang’u yalumbuluka yinukusoneka kuji mwanta wamuku; jihu hanafumi kumuleta kumesu enu, nankashi kumesu eyeyi mwanta Aglipa, kulonja tumwihuzholi, tumoni mwakusonekela."
45025027 Mulong’a natong’ozhoki nami hichikweti maana kutemesha muntu wamukaleya chakaji mukanja wakushimuna nyilong’a yamuholokeleluwuku.
"45026001 Aglipa hakumwila Pawulu ninji, Anakwitezhi kujihakwila eyi aweni. Pawulu hakwolola chikasa hakujihakwila;"
"45026002 ninji, Eyi mwanta Aglipa, natiyi kuwaha mwani kujihakwila kumesu eyi ifuku jalelu, nihiti mwezhima mwananholokeluwu kuji aYujeya."
"45026003 Mulong’a eyi aweni weluka jehi nankashi yaaku yawaYujeya yezhima, nimwehuzholang’awu; jichi nalembi mwani, jung’umiki wuntiyilili chachiwahi."
"45026004 AYujeya ezhima aneluki munekalilang’a mwezhima kufumisha kuwukwenzi wami, mukachi kamunza wetu nimuYelusalema."
"45026005 Awenawu aneluki kufumisha kutachi, chinajing’i kaFwalisewu, chochaaku chakwitiya kwetu kwaswezha kuzhila. Neyi etezha kushimunamu, aji kushimuna tuhu."
45026006 Nsang’u yinemeni nakunsompesha yoyakuching’ezha chuma chakaniniyi Nzambi ankakulula zhetu.
"45026007 Chochakalakelang’a nyichiji yetu ikumi nayiyeji (12) nang’ovu, niwufuku nimwaana, nawu amba kachimona. Kuching’ezhoku jiku kunanholokeluwu aYujeya, eyi mwanta."
45026008 Mulong’anyi mwamonang’a kukala kukuhwelela chasang’ulang’ayi Nzambi afu?
45026009 Chalala ami aweni natong’ozhokelang’a nami chachiwahi kwila yuma yayivulu nakujikang’a nezhina jaYesu wakuNazaleta.
"45026010 Eng’ang’i, nelilang’a muYelusalema mwenimu nawa. Chinatambwili wanta kuji akulumpi zhawatuplistu, hinukukasakasa akwakuzhila amavulu, hinukuyisha mutuleya. Chajing’i nakuyizhahawu, ami najing’i nakwitezhamu."
"45026011 Nayibabeshelang’a kakavulu mwahita mashikola ezhima; nesekelang’a kuyikanzhikizha kulonja atuki Nzambi. Chinaswezhelang’a kuzuwa nankashi, hinukuyikabishang’a hela kunyikala yakumatung’a acheng’i."
"45026012 Eyi mwanta, chinajing’i munzhila yami yakuya kuJamakasa namukanja wawanta wakunyinka kuji akulumpi zhawatuplistu,"
"45026013 iku niji munzhila, itang’wa jinashiki jehi mukachi kewulu, hinukumona chezhezhi chiji nakufuma mwiwulu, chakubajika kutong’eka kwamwaana wetang’wa, hichikutong’ekela hinajing’i ami nawakwetu nenjelang’a nawu kwi-njo."
"45026014 Chitunajimbuki wezhima wetu hamaseki hinukutiya izu jakung’ila mwijimi jaHebelu nawu, Eyi Sawulu, Sawulu, wankabishilang’aji? Ochu chiwuji nakusobola kunyumba, yiji nakukulemeka."
"45026015 Nami, Yeyinyi Mwanta? Mwanta ninji, Yami Yesu wakabishang’a."
"45026016 Nyamukaku jinu wimani; chinamwekani kujeyi nalonji nikukunzhiki kumujimu wakwikala mukwakukalakala nichinsahu, nanochu chiwunanmonami, nichiwamba kanmona."
"45026017 Nakakupulwisha kuji aYujeya nikuji aZHentili kunukukutemesha,"
"45026018 kulonja wutoneshi mesu awu, abalumuki afumi kumwijima eng’ili muchezhezhi; afumi kuwanta waSatana ayi kuji Nzambi; kulonja amoni kuyanakena nshiji, atambuli wuswana hamu nanawa aneli azhila nakunkuhwelelami."
"45026019 Eyi mwanta Aglipa, chimwenu chamwiwulu chinamweni hinachijiwiluku."
"45026020 Hinukutachika kushimuna kuJamakasa, nimuYelusalema, nimwahita itung’a jaYujeya jezhima, nikuji aZHentili nawa, nami abalumuki munyichima atali kuji Nzambi, akong’i nyijimu yatelela kubalumuka mumuchima."
"45026021 Jiyi nsang’u yankwatililuwu aYujeya muTembeli, hiyakweseka nikunzhaha."
"45026022 Chanankwashuwu kuji Nzambi, jichi chinamoni kukakela kushika nikwifuku jalelu, nakushimwina nianyanya niamaneni. Hinashimunang’a yacheng’uku, ching’a yoyashimwinuwu jehi atuplofwetu naMosi nawu yakenza;"
"45026023 yoyu nsang’u yakwila nawu Klistu ching’a akakabi, akekali wakusambila kusang’uka muji afu, kulonja kumwekesha nachu chezhezhi kuji aYujeya nikuji aZHentili."
"45026024 Chajing’i nakujihakwilayi Pawulu mwenomu, Festusi hakuhosha nezu jang’ovu ninji, Eyi Pawulu, waanjala! Maaneyi aswezha jiwu anakukozhezhi kwanjala."
"45026025 Kuchinka Pawulu ninji, Eyi Festusi waswezha kulema, hinaanjaluku; ilang’a hinukuhosha mazu alala, amumesu mwawunja."
"45026026 Mulong’a mwanta wambala niji nakuhosha ninji chakaji chibeng’u, yena nayiluki yumiyi, ninami nawa neluki chikupu nami yumiyi hiyakuyamba yenaku, mulong’a yumiyi hiyayilili kumbajuku."
"45026027 Eyi mwanta Aglipa, atuplofwetu wayikuhwelelang’a? Neluki nami wayikuhwelelang’a."
"45026028 Aglipa hakumwila Pawulu ninji, Nakunshinzhila chenochu chantesha hohu, keng’a wumbalumuni niikali mukwaKlistu!"
"45026029 Pawulu ninji, Hela chantesha hohu, hela chaswezha kuvula, nalombi kuji Nzambi nami, akubalumuni nineyi, niantu ezhima aji nakuntiya lelu, mwikali neyi chinekalami; ilang’a chakubula kwanawa maleng’i hohu."
"45026030 Mwanta hakunyamuka, ninyuuli, niBelenisi, niakwawu ajing’i nakushakama nawu."
"45026031 Chanayuwu kumbaji, hiyakuhanzhika nsang’u oyu mukachi kawu. Hiyakutiyang’ana nawu, Iwu muntu haneli yuma yakutela kufwa hela yakumukasa munyonzhuku."
"45026032 Aglipa hakumwila Festusi ninji, Iwu muntu, neyi wabula kwila ninji niyi kuji Kesali, mutenowu aji kumuumbaku tuhu kwinji."
"45027001 Chaneluwu nawu twakayi kuItaliya muwatu, hiyakuyinka Pawulu nawakwakaleya amakwawu kuji mukulumpi wumu wamashijika, izhina jinji Yuliyusi, wamuchenju chaAgusitusi."
"45027002 Hitukwing’ila muwatu wakufuma kuAjamitumi, wukukeng’a kunyamuka henohu nakuya munzhila yakukulisha Asiya, nakukunkakunka kunyikala yakwenoku. Hitukuya hakalung’alwizhi muwatu owu tuji naAlisitaka, kaMasijoniya wakuTesalonika."
"45027003 Chikunachi tujata nikuSijoni. Yuliyusi wamwilili Pawulu chachiwahi, hakumwitezha kuya nakujya nawamabwambu zhinji."
"45027004 Hitukufuma kwenoku muwatu nakukulisha Kipilosi, mulong’a mpepela zhajing’i nakukeng’a kutufuntisha munyima ho-o."
"45027005 Hitukuketula muhong’i wamukalung’alwizhi, wela Silisiya iku, Pamfwiliya iku; tushika nikuMila wamuLisiya."
45027006 Kwenoku mukulumpi wamashijika hakumona watu wakuAlesanjeliya wuji nakuya kuItaliya; hakutwing’izhamu.
"45027007 Watu wetu hiwukwenja chovu chakukabakana hohu mafuku amavulu, tushika nikwatalang’ana naKinijusi. Chiyineli mpepela yichiji kukeng’a kutufuntisha munyima, hitukuya nakukulisha Keleta kwatalang’ana naSalimoni."
"45027008 Kwenoku twakulishili chakukabakana hohu, tushika nikwatenang’awu nawu kuMenzhi Awunja, kwakwihi namukala waLaseya."
"45027009 Chimunahiti mafuku amavulu, nikwenja kwela jehi kwafwana, mulong’a mafuku akuleka kujya achijika Chakubuta Nshiji anahiti jehi,"
"45027010 Pawulu hakuyikonkomwena ninji, Enu akwetu, natong’ozhoki nami lwenju lwetu lwakekala lwakala, lwakukisang’ana yuma nankashi, hiyikumba yiji muwatu hohuku, hela ninetu aweni kwizhi twakafwa tuhu."
"45027011 Mukulumpi wamashijika wabang’ili chalala mukwakwenjesha watu nimwiniwatu, hakwila chahosheliyi Pawulu yena kubang’amu nehi."
"45027012 Mulong’a mwenomu mwawong’akana mwabulili kuwaha kuchelukilamu tukwezhi twamashika, jichi amavulu hiyakwila nawu tufumi kwenakunu muwatu, tuyi tukabili kushika kuFwenisi, tuchelukili kwenoku. Fwenisi himukala wakuchikumu chakuKeleta, kwatala iku kukabeta, iku kumusela, iku nawa kukabeta kakwawu kwekala kwawong’akana."
"45027013 Chitunamoni mpepela yakukabeta kakuchijiilu hiyikukunka chovu chovu, atong’ozhoka nawu anamoni mwakeng’awu; hiyakufumisha mumenzhi chikung’u chakwimikisha nachu watu, hiyakukulisha Keleta kwakwihi nachikumu."
"45027014 Ilang’a chakaji nikuleha, hikukwinza haji watu mpepela yaswezha ng’ovu yakufuma kumusela."
"45027015 Chiyinakwati hawatu wetu, hiwukukang’anya kutala kukwinza mpepela, hitukukumina jakuyovwahila, tuhung’umuka nikuhung’umuka tuhu."
"45027016 Chitunahiti mumukulishu wakachitutu kanyanya izhina jaku Kawuja, hitukukasa kawatu ketu kakwawu chakukabakana hohu;"
"45027017 chanakikokuwu kwiwulu hiyakuzhing’azhing’a watu weneni nanyonzhi yamaneni nankashi nawu awukoleshi. Chanatiyuwu woma nawu keng’a atunatili hawusekulula namalola kuSilitisi. Hiyakulemuna mahina akwenjesha nachu watu, hitukukumina jakuhung’umuka."
"45027018 Chikunachi, tuchiji kukabakana nankashi nanoyu mpepela yaswezha, hiyakutachika kunata yuma yamuwatu mumenzhi."
45027019 Hefuku jamuchisatu hiyakunata yuma yakwenjesha nachu watu namakasawu aweni.
"45027020 Chineli nimutena nitutumbwa kututong’ekela mafuku amavulu nehi, oyu mpepela yeneni yichiji kukunka, kukuhwelela kwezhima kwakwila netu tukuhanja hikukutufuma."
"45027021 Chanashakamuwu nanzala mafuku amavulu, Pawulu hakwimana mukachi kawu ninji, Enu akwetu, neyi mwantiyilili, mutenowu mwabulili kufuma kuKeleta, mubuli kumona kukabakana kwezhimiku, nikuzhimbesha yuma."
"45027022 Ichi jinu nukuyikunjezha nami tiyenu kuwaha, hikukufwa mwinenu hela wumuku, ching’a yowu watu hohu."
"45027023 Mulong’a wufuku wowenawunu kang’elu kaNzambi yami, wánheta inakalakelang’a nawa, wemana kunijami."
"45027024 Hakung’ila ninji, Eyi Pawulu, bayi wutiya womaku; ching’a wakemani kumesu aKesali hohu. Tiya, Nzambi nakwinki jehi akwenu ezhima wuji nakwenja nawu muwatu."
"45027025 Jichi jinu enu akwetu, tiyenu kuwaha mulong’a namukuhweleli Nzambi, neluki chikupu nami mwanahoshiyi mwakamwekana mwezhima."
"45027026 Hela chochu, akatunatila hachitutu chimu."
"45027027 Chiwunashiki wufuku wekumi nachiwana (14), hitukuhung’umuka niniku niniku mukalung’alwizhi kaAjiliya. Kwizhi kwela jehi mukachi kawufuku, akwakwenjesha watu hiyakutong’ozhoka nawu hiyakuya nakuswila kwakwihi nampata yimu."
"45027028 Hiyakweseka namwonzhi mwakunamina menzhi, hiyakuwana kuji zhimita 37. Chihanahiti mpinzhi yanti hiyakweseka cheng’i, hiyakuwana kuji zhimita 27."
"45027029 Hiyakutiya woma, nawu keng’a atunati hamalola akuchikumu; hiyakuzelumuna yikung’u yiwana yakwimikisha nachu watu kuntong’i yakunyima; hiyakulombela nawu kuchi."
"45027030 Akwakwenjesha watu hiyakukeng’a kutemuka, anazelumuni jehi kawatu kanyanya mumenzhi, kulonja ajimbani nawu tukukeng’a kuzelumwina yikung’u yakwimikisha nachu kuntong’i yakumbiji."
"45027031 Jichi Pawulu hakumwila mukulumpi wamashijika nimashijika ninji, Neyi wenawa akubula kushala muwatu himukutwesha kuhanjaku."
"45027032 Mashijika aketula ninyonzhi yakawatu oku, hikakuholoka mumenzhi."
"45027033 Chikwakeng’eli kucha, Pawulu hakuyilembelela wezhima wawu, ninji jyenu. Ninji, Lelu ifuku jekumi nakawana (14) jimunashakami nanzala, kujyahu chuma nehi."
"45027034 Jichi nalembi mwani, jyenu muhanji; hikwakazhimbala hela lusuki lwamuntu nilumuku."
"45027035 Chanahoshiyi ochu, hakutambula jinkenji, hakumusakilila Nzambi, iku wezhima wawu amutiyang’a; hakujihumuna nakutachika kujya."
"45027036 Wezhima wawu hiyakutiya kuwaha, hiyakujya niwena nawa."
"45027037 Kubomba etu antu ezhima twajing’i muwatu owu, twashika munkulakazhi zhiyeji namakumi atanu nayeji nawantu atanu nawumu (276)."
"45027038 Chanekutuwu, hiyakunata tijiku mumenzhi kulonja kupepelesha watu."
"45027039 Chikunachi, hiyelukili mpatoyuku. Nawu atali, hiyakushinshika kumu kwawong’akana, kuji wusekulula kuchikumu; hiyakutiyang’ana nawu tukung’ikiluku watu, neyi tunatweshi."
"45027040 Chanaketuluwu nyonzhi yayikung’u yakwimikisha nachu watu, hiyakuyilekela mumenzhi; hiyakukasununa yilapu yajing’i yakwolola nachu watu, hiyakulema ihina jakumbiji kulonja jikwati mpepela, hiyakweseka kuya kuchikumu."
"45027041 Ilang’a chanashikuwu halunjuka wusekulula,watu hiwukukakela hawusekulula; ntong’i yakumbiji hiyikukakela mbe, ilang’a ntong’i yakunyima hiyikutachika kubaluka nang’ovu zhamankanja."
"45027042 Mashijika atiyang’ana jehi nawu akazhahi akwakaleya, nawu akenja kela amakwawu akasala, hiyakapuluka."
"45027043 Ilang’a mukulumpi wamashijika wakeng’eli kumuhanjisha Pawulu, jichi hakuyilekesha kwila mwenomu. Hakuyilezha ninji, antu ezhima anatweshi kusala ajumbi mumenzhi akashikang’ahu jehi kumpata."
"45027044 Anabuli kutwesha kusala akwati kumapulang’a, hela kuyuma yakuwatu, chaneluwu mwenomu hiyakupuluka chachiwahi, ashika nikuchikumu."
"45028001 Chituneli tunapuluki jehi, hitukwiluka izhina jachitutu ochu netu Melita."
"45028002 Enimbu hiyakututambula wezhima wetu naluwi nankashi, hiyakubutula kesi mulong’a kwajing’i nakunoka nvula, nichishika hamu."
"45028003 Pawulu chanakung’uliyi chita chansonsu, nachishi jehi hakesi, kabanjayula chanatiyiyi iyena, hikakufuma hakesi hikakulamata kuchikasa chinji."
"45028004 Enimbu chanamonuwu kapela nalamati jehi kuchikasa chinji, hiyakujilezha muntu namukwawu, nawu, Chalala iyaliwu himbanzhi, hela wapuluka jehi mukalung’alwizhi, Mukwakulong’a hanamwitezhi kuhanjaku."
"45028005 Ilang’a yena hakumujikumwina kapela mukesi, kutiya kukata nehi."
"45028006 Wena enimbu atong’ozhokeli nawu keng’a hanani, inji kwizhi tukukasumuka najimbuki nafwi jehi. Chaneluwu talile-e, kumumona yena hanatiyi chuma chatamaku, hiyakubalumuka munyichima yawu, nawu komana himukishi."
45028007 Kwenoku kwajing’i mpata yamwanta wachitutu ochu izhina jinji Pubilusi. Yena hakututambula hakutujiisha chachiwahi mafuku asatu.
"45028008 Chelili tata yaPubilusi nakami jehi nayikatu yamusong’u wamashika nikapokota, Pawulu hakwing’ila mwajing’iyi, hakulombela, chanamunang’ikiyi makasa, hakumukolesha."
"45028009 Chaneliyi mwenimu, antu amakwawu ahachitutu ochu ajing’i nanyisong’u, hiyakwinza, hiyakuyikolesha nawa."
45028010 Hiyakutulemeshang’a nakutwinka yuma yayivulu; chitwakeng’eli kuya muwatu hiyakushamu yuma yayivulu yakujiila munzhila.
"45028011 Chimunahiti tukwezhi tusatu, hitukuya muwatu wakufuma kuAlesanjeliya, wukweti chinzhikizhilu chawakishi ampamba, Kasto niPoluki, wachelukilaku jehi nvula kuchitutu ochu;"
"45028012 tujata nikuSilakusa, hitukuzhing’ilaku mafuku asatu."
"45028013 Kufuma kwenoku hitukuya niniku niniku, tunyeng’umuka nakushika nikuLegumi. Chikunahiti ifuku jimu, mpepela yakukabeta kakuchijiilu hiyikutachika kukunka, tushika nikuPuteyoli mumafuku ayeji hohu."
"45028014 Kwenoku hitukuwana anakwetu, hiyakutulembelela tushakami nawu mulungu wumu. Nkumininaku tushika nikuLoma."
"45028015 Chanatutiyuwu kuLoma, anakwetu hiyakwinza nakutukinkilila kuwulanjilwilu waApiyusi, nikuYisolu Yisatu. Pawulu chanayimoniyi, hakusakilila Nzambi, akwata ning’ovu."
"45028016 Chituneng’ili muLoma, hiyakumwitezha Pawulu kushakama kankawinji neshijika wamuhembelang’a."
"45028017 Chimunahiti mafuku asatu, Pawulu hakutambika akulumpi zhawaYujeya. Chanapompuwu hamu, hakuyilezha ninji, Enu akwetu amayala, ami hinakong’i chuma chakutamisha akwetu aYujeya, hela yaaku yawankakulula zhetuku. Hela chochu, ankwatili kuYelusalema nakunlubula kuji aLoma; wena hiyakung’usha mukaleya."
"45028018 Wena chanang’ihuzholuwu, hiyakukeng’a nawu ang’umbuku, mulong’a hiyanmweni nachitela chakufwaku."
"45028019 Chanatiyuwu aYujeya kutama mwenomu, ami hinukumona nami kunashali zhakulomba kuya kuji Kesali hohu; ilang’a hinikweti mulong’a wakuholokela akwamunza wetuku."
"45028020 Jihu hanafumi kuyitambika, nami niyimoni nihoshi nenu. Anankasili ileng’i iji nsang’u yakuching’ezha kwaching’ezhang’awu aIsalela."
"45028021 Wena hiyakumwila nawu, Hitunatambuli nyikanja yakufuma kuYujeya yakukuteneyuku. Hela anakwetu enzhili kunu, kukushimuna hela kukutena chatama nehi."
45028022 Ilang’a tunakeng’i tukutiyi muwatong’ozhokang’a eyi aweni; hakwila chaaku ichi tweluka jehi netu achitenang’a chatama kwezhima kwezhima.
"45028023 Chiyanatiyang’anuwu ifuku, aYujeya amavulu nankashi hiyakwinza kwitala kwashakaminiyi. Yena hakuhita munsang’u oyu, hakushimuna wanta waNzambi, hakuyilumbulwila nsang’u yaYesu, chakufumisha munyikanja yanshimbi yaMosi, niyawatuplofwetu, kufumisha kubujiji njo-o nikumelela."
"45028024 Amakwawu hiyakwitezha mwahosheliyi, amakwawu hiyakuleka."
"45028025 Chanabuluwu kutiyang’ana mulwawu, hiyakujifuminamu. Henohu Pawulu nahoshi jehi izu jimu ninji, Mwalala mwahosheli Spilitu Wazhila nawankakulula zhenu muji kaplofwetu Isaya,"
"45028026 cheliliyi ninji, Yaku wakalezhi antu awa neyi, Kutiya mukutiya, himwakashinshika nihantuku; Kumona mukumona, himwakeluka nihantuku."
"45028027 Mulong’a nyichima yawantu awa yinasupi jehi, matu awu anazhiki, Nimesu awu anazhimi; akenja kamona namesu awu, Akenja katiya namatu awu, akenja kashinshika munyichima yawu, Akenja kabalumuka hinukuyuuka."
45028028 Jichi ilukenu nenu iwu wamwinu waNzambi anawutemeshi kuji aZHentili; komana wena akatiya.
"45028029 Chanahoshiyi mazu awa, aYujeya hiyakufumaku hiyakutajika nankashi mukachi kawu."
"45028030 Pawulu washakamini nyaka yiyeji yamana chikupu mwitala jinji jakujifwetela, hakutambula antu ezhima ayilang’a mwajing’iyi."
"45028031 Hakushimunang’a wanta waNzambi, nakutena nsang’u yaMwanta Yesu Klistu chakaji woma; kwosi nawa wamulekesheluku."
"46001001 Ami Pawulu njung’u yambala yaYesu Klistu, antambikili niikali kapostolu, ang’ambwili nakunkunzhika kunsang’u yayiwahi yaNzambi,"
46001002 yakaniniyi jehi Nzambi nawatuplofwetu twinji munyikanja yazhila;
"46001003 yakumulumbulula Mwaninji, wavwalikili kumutang’a waDavidi chakumuzhimba;"
"46001004 átenenuwu nawu jiyi Mwana kaNzambi nang’ovu, mwaya Spilitu wakuzhila nakusang’uka kwinji muji afu, yowu Mwanta wetu Yesu Klistu."
"46001005 Twatambwili luwi niwupostolu kuji yena, kulonja kuleta kwovwahila kwakukuhwelela mukachi kanyunza yawantu ezhima, hansang’u yezhina jinji;"
"46001006 mumwekala ninenu nawa, enu atambikawu jehi mwikali ambala aYesu Klistu."
"46001007 Niji nakuyisonekela mukanja, enu ezhima muji muLoma ákeng’awu kuji Nzambi, átambikawu kwikala akwakuzhila. Luwi lwikali nanenu nikuwunja kwakufuma kuji Nzambi, Tata yetu, nikuji Mwanta Yesu Klistu."
"46001008 Nukusambila kuyilezha chinayisakililang’a wezhima wenu kuji Nzambi yami muji Yesu Klistu, nanochu chikunatiyakani kukuhwelela kwenu mumatung’a ampata yamunu mwishina ezhima."
"46001009 Nzambi, inakalakelang’a naspilitu yami munyijimu yansang’u yayiwahi yaMwaninji, hichinsahu chami chinabulang’a kukang’anya kuyitena mukulombela kwami kwezhima."
"46001010 Hinukulomba nami, neyi Nzambi netezhi akang’enjeshi chachiwahi nakashiki kujenu mafuku anu."
"46001011 Mulong’a nakeng’ang’a nankashi kuyimona, kulonja nakayinki chamukunkulu chakuji Spilitu kulonja kuyikolesha."
"46001012 Kulonja twakakwashang’ani nakukuhwelela kwetu, nikwenwenu nikwamami."
"46001013 Nochu enu anakwetu, nakeng’i nami mwiluki chinakeng’eli kakavulu kwinza kujenu, kulonja nakamoni nyikabu kujenu, neyi chinamonang’a muji aZHentili amakwawu acheng’i, ilang’a anamfuntishumu nihanu."
"46001014 Ami niji namukuji wakuyishimwina aGliki, niantu ampata zhacheng’i, niakwamaana, niabula maana."
"46001015 Jichi ami nakeng’i nankashi, mwashikila ng’ovu zhami zhezhima, kuyishimwinenu mwashakama muLoma nsang’u yayiwahi nawa."
"46001016 Mulong’a hinatiyang’a nsonyi yansang’u yayiwahuku; jiyi ng’ovu yaNzambi yakwamwina nachu antu ezhima akukuhwelela, kusambila aYujeya, niaGliki nawa;"
"46001017 mulong’a jimu munamwekeni kulong’a kwaNzambi nakukuhwelela kwakutwala kukukuhwelela; mwomwanasonekuwu nawu, Mukwakulong’a wakahanjila kukukuhwelela."
"46001018 Mulong’a kuzuwa kwaNzambi kunamwekani kwiwulu, kwakuzuwila kajiwu kakujiwula Nzambi kezhima, nikuheng’a kwawantu awa akang’eshang’a walala nakuheng’a kwawu."
"46001019 Mulong’a yuma yaNzambi yinatwesheki kwilukewa, yamwekana jehi mukachi kawu, mulong’a yomweni Nzambi nayimwekeshi kuji wena."
"46001020 Kufumisha haleng’eluwu mpata yamunu mwishina, yuma yinji yakaji kumonewa, yinamonewi chalala, yinalumbuluki nayuma yaleng’eliyi, zhozhu ng’ovu zhinji zhahayanyaka niwuNzambi winji; kulonja abuli mwakuleyela."
"46001021 Mulong’a chamwilukiluwu Nzambi, hiyamulemesheli nawu jiyi Nzambuku, hela kumusakilila hiyamusakilililuku, ilang’a abalumukili kwikala antu akuhemesha muyitong’ozhoka yawu; munyichima yawu mwajing’i mwakaji maana himukwikala mwijima."
"46001022 Hiyakujishimuna nawu tukweti maana, komana anabalumuki jehi ayisupi."
"46001023 Lubanzhi lwakulema kwaNzambi wakátokang’a hiyakulubalumuna nakulumbisha nkishi yafwana neyi muntu watokang’a, hela atuja, hela anyama, hela yuma yakayilang’a."
"46001024 Jichi Nzambi wayilekeli kwinji, akong’ang’a mwafwilang’a nyichima yawu yazonja, nakusawula nyizhimba yawu awenawu wumu namukwawu."
"46001025 Mulong’a ahimpili walala waNzambi nakutwamba, hiyakujifukula kuyuma yaleng’eluwu kuji Nzambi nakuyikalakela, hiyakuleka Nleng’i wakiswilewa hayanyaka. Amena."
"46001026 Jihu hafumini kuyileka kuji Nzambi akong’ang’a mwafwilang’awu mwatama; mulong’a ambanja amukachikawu, hiyakushiya mwayileng’eleluwu nakwila yuma yabulili kuyileng’elawu."
"46001027 Amayala nawa hiyakushiya mwamuleng’eleluwu mumbanja, hiyakuswezha lwisu lwakujitamisha nawakwawu amayala, hiyakutambwilamu wulooku watelela kuluwa kwawu."
"46001028 Chalekeluwu kwikala namaana akwiluka Nzambi, Nzambi hakuyileka ekali kwawu nayitong’ozhoka yatama, akong’ang’a yuma yakaji kutela."
"46001029 Hiyakuswezha kukong’a yuma yaheng’a yezhima, nikutama, nilwisu, ninkunyi. Hiyakuswezha ichima, niwubanzhi, nikuzung’a, nimakasu, nimuchima wakuhela akwawu."
"46001030 Hiyakwakushawula, akwakutung’ula akwawu; ahelewa kuji Nzambi. Hiyakwakasawuntu, akwakujinka wanta, akwakuha mukanwa, akwakubusa yaaku yayiha yatama yeng’i nayeng’i, akwakubula kwovwahila anvwali zhawu."
"46001031 Abula kashinshi, hiyakakelang’a muyatiyang’anang’awu nawakwawuku, hiyakeng’ang’anang’a mwasemwakenawuku, akaji luwi."
"46001032 Wenawa hela eluka jehi nawu Nzambi nahoshi ninji antu ezhima akong’ang’a yumiyi anateli kufwa, hiyakuminang’a jakuyila hohuku, atiyang’a kuwaha nanawa ayikong’ang’a nawa."
"46002001 Jichi eyi muntu wasompeshang’a akwenu, hiwukweti mwakuleyelaku; mulong’a muwasompeshang’a mukwenu jimu muwajitanyishang’a eyi aweni, mulong’a eyi wasompeshang’a welang’a mwomumu."
"46002002 Etu tuneluki chasompeshang’ayi Nzambi mwaya walala, wahishang’a antu elang’a yuma yiji neyiyi."
"46002003 Inji eyi muntu wasompeshang’a wena akong’ang’a yumiyi, iku eyi aweni welang’a mwomumu, wunatong’ozhoki neyi wakapuluka kukuhisha kwamba kahishayi Nzambi, tahinji?"
"46002004 Eyi wunajiwuli maheta akuwaha kwinji, nichabulang’ayi kuzuwa swayi, nanichi chetezhang’ayi kujung’umika nansang’u zheyi, tahinji? Eyi hiwuneluki neyi kuwaha kwaNzambi kuji nakukukoka ninji wubalumuki mumuchimaku, tahinji?"
"46002005 Ilang’a chiwachinchikang’a mumuchima nakubula kubalumuka, eyi wukujilumbikila kuzuwa kuwamba kamona hefuku jamba kamwekeshayi Nzambi kuzuwa kwinji nikusompesha kwinji kwalong’a."
46002006 Wamba kayinka antu ezhima mwesekela nyijimu yawu;
"46002007 átatakenang’a munyijimu yayiwahi, ákabilang’a lubanzhi lwakulema nimpuhu nikubula kutoka, wenawa wakayinka wumi wahayanyaka;"
"46002008 ilang’a akwantaji abulang’a kwovwahila walala, ovwahilang’a yaheng’a hohu, wena akamona ninjombu nikuzuwa."
"46002009 Kuji antu ezhima elang’a yatama kwakekala lukaji nimakabi, kusambila aYujeya, niaGliki nawa,"
"46002010 hakwila kuji antu ezhima elang’a yayiwahi, kwakekala lubanzhi lwakulema nimpuhu nikuwunja, kusambila aYujeya, niaGliki nawa."
46002011 Mulong’a kuji Nzambi hikwekala kwakama antu kumesuku.
"46002012 Antu ezhima anaputoli chakaji nshimbi, akanong’a chakaji nshimbi; antu ezhima anaputoli chakwiluka nshimbi, akayisompesha nanshimbi."
"46002013 Mulong’a akwakutiya nshimbi chakutiya hohu, hijiwu along’a kumesu aNzambuku, ching’a akwakukong’a nshimbi jiwu akaying’ishawu nakuyitena along’a."
"46002014 Hela aZHentili abula nshimbi, chakwilawu yuma yekala kunshimbi mwaya chisemwa chawu, wenawa ábula nshimbi anajilili jehi nshimbi awenawu;"
"46002015 amwekeshang’a nachu nyijimu yanshimbi zhakusoneka jehi munyichima yawu, chinlezhi chawu chamuchima hichikwikala chinsahu, niyitong’ozhoka yawu hiyikuya ninimu ninimu, hekwawu kuyitanyisha, hekwawu kuyiying’isha;"
"46002016 hefuku jamba kasompeshayi Nzambi naYesu Klistu yuma yawantu yakuzhinja, mwaya nsang’u yayiwahi yinashimunang’ami."
"46002017 Eyi wekala nezhina jakaYujeya, wakuhwelelang’a nshimbi, wajisamang’a naNzambi yeyi,"
"46002018 weluka mwakeng’ayi, wetezhang’a yuma yaswezha kuwaha, akutang’ishang’a yuma yekala munshimbi."
"46002019 Eyi wajikuhwelelang’a neyi walombolang’a mputamesu, neyi wuchezhezhi chawena ekala mumwijima."
"46002020 Eyi neyi wuntang’ishi yawákaji maana, wunkulung’ang’a yawanyikeki. Kunshimbi wamonang’a mwekalila maana, niwalala."
"46002021 Eyi watang’ishang’a mukwenu, hiwajitang’ishang’a eyi awenuku, tahinji? Eyi washimunang’a neyi wukombi watama, eyi aweni weyang’a, tahinji?"
"46002022 Eyi wahoshang’a neyi kwila wuvumbi chinzhila, eyi welang’a wuvumbi, tahinji? Eyi wahelang’a ankishi, wabuwang’a mumatembeli awu, tahinji?"
"46002023 Eyi wajisamang’a nanshimbi, eyi aweni chiwamotokang’a nshimbi wasawulang’a Nzambi."
"46002024 Mulong’a Izhina jaNzambi enja ajituka mukachi kawaZHentili hansang’u yenwenu, mwomwanasonekuwu."
"46002025 Chalala kwalama kwakwashang’a neyi welang’a nshimbi; hakwila neyi wamotokang’a nshimbi, kwalama kweyi kuneli jehi kubula kwalama."
"46002026 Jichi neyi chijima wukwila mwaya nshimbi, chabulayi kwalama hichikwikala neyi amwajika jehuku?"
"46002027 Inji neyi chijima wachisemwa wukwila mwaya nshimbi chalala, abuli kukusompesha eyi wukweti nyikanja yakusoneka jehi nikwalama, nanochu chiwamotokang’a nshimbi, tahinji?"
"46002028 Mulong’a kaYujeya hikaYujeya wakujitena tuhuku, nikwalama kwakumuzhimba hijiku kwalama kwalalaku."
"46002029 KaYujeya walala ching’a wamumuchima, nikwalama kwalala hichuma chakumuchima, chamuSpilitu, hichanshimbi yakusonekaku, wahamekewa kuji Nzambi, bayi kuji antuku."
46003001 Inji kaYujeya wabajikila hanka? Mukwalama muji kumwenamu chumanyi?
46003002 Kwabajika muyuma yayivulu. Chuma chakusambila chochayishililuwu kuhemba mazu aNzambi.
"46003003 Inji neyi amu abulili kukuhwelela, chanabuluwu kukuhwelela chikuzhaha kashinshi kaNzambi, tahinji?"
"46003004 Chinzhila! Chalala, Nzambi ekali walala, antu ezhima ekali antwambi; chochasonekawu jehi nawu, Chiwakahosha akakumoni nawu walong’a, Chakakusompeshawu wakayihishi."
"46003005 Neyi kuluwa kwetu kukumwekesha kulong’a kwaNzambi, tukwila netuji? Chazuwang’ayi Nzambi halong’aku, komana? Nahoshi mwahoshang’awu antu."
"46003006 Chinzhila! Neyi ochu, Nzambi wakasompesha ng’ahi antu amunu mwishina?"
"46003007 Neyi kutwamba kwami kunaswezhi kulemesha walala waNzambi, inji ami akunsompeshelaji nawu nimukwanshiji?"
"46003008 Neyi tukuhosha netu, Twilenung’a chatama kulonja kwinzi kuwaha, kuhosha mwenimu chinawahi tahinji? Mulong’a atutwambilang’a nawu jimu twahoshang’a. Antu ahoshang’a mwenimu, anateli kuyitanyisha."
"46003009 Jichi jinu, etu aYujeya twayibajika wena, tahinji? Nehi, hela hanti! Mulong’a twasambila jehi kutanyisha niakwetu aYujeya, niaGliki nawa, netu wezhima wawu aji muchiyuulu chanshiji."
"46003010 Mwomwanasonekuwu nawu, Kwosi walong’a, hela niwumuku;"
46003011 Kwosi washinshikaku; Kwosi wakeng’akeng’ang’a Nzambuku.
46003012 Wezhima wawu anasenuki jehi hambaji; Wezhima wawu anekali amukunkulwayi hohu; Kwosi welang’a chachiwahi hela niwumuku.
46003013 Nyijiwu yawu hiizhamu jachashi; Ajimbekang’a akwawu namajimi awu; Wulembi watubanjayuula wuji kunyivumbu yawu.
46003014 Mutunwa twawu mwenzala kushing’ana ninjulu.
46003015 Nyenju yawu yanyakashanang’a kuya nakupwekesha mashi;
46003016 Munzhila zhawu mwekala kwakukisang’ana hohu nikuzhilumuna.
46003017 Hiyaneluki nzhila yakumona kuwunjaku.
46003018 Kumesu awu woma waNzambi kwosi.
"46003019 Jichi jinu, etu tweluka netu nsang’u yahoshang’a nshimbi yezhima, yahoshang’a nawena ekala muchiyuulu chanshimbi; kulonja kuzhika tunwa twawantu ezhima, niantu ampata yamunu mwishina ezhima akahi namulong’a kumesu aNzambi."
46003020 Mulong’a hikuji muntu akuying’ishawu nakumutena walong’a kumesu inji nanyijimu yanshimbuku; mulong’a kunshimbi jiku kwelukilang’awu antu chiyekala nshiji.
"46003021 Ilang’a hanu, kulong’a kwaNzambi kwakaji nshimbi kunamwekani jehi, anakúshimuni nikunshimbi nikuji atuplofwetu;"
"46003022 kwokulong’a kwaNzambi kwenzang’a kuji akwakukuhwelela ezhima mukukuhwelela Yesu Klistu, mulong’a hikwekala kwambula antuku."
"46003023 Mulong’a antu ezhima anaputoli, anakang’anyi kushika mwashikila lubanzhi lwakulema kwaNzambi,"
"46003024 akuyiying’isha nakuyitena along’a naluwi lwinji chamukunkulu, nakukuula kwekala muji Klistu Yesu."
"46003025 Nzambi wamutong’weli yena kwikala itanja jaluwi namashi inji hakukuhwelela, kulonja kumwekesha kulong’a kwinji, chajiwiliyi Nzambi nshiji zhakong’eluwu jehi chachikulu, nawushona winji;"
"46003026 amwekeshi kulong’a kwinji hamafuku anu; kulonja yomweni ekali walong’a, ekali nawa mukwakuying’isha nakumutena walong’a, muntu wukukuhwelela Yesu."
"46003027 Inji tukujisama nanka? Anafumishi jehi kujisama. Anachifumishi nanshimbinyi, yanyijimu tahinji? Nehi, nanshimbi yakukuhwelela hohu."
"46003028 Jichi jinu, tunafuukuli netu muntu anamuying’ishi nakumutena walong’a nakukuhwelela chakaji kwila nyijimu yanshimbi."
"46003029 Nzambi hiNzambi wawaYujeya hohu, tahinji? HiNzambi yawaZHentili nawaku? Nehi, hiNzambi yawaZHentili nawa."
"46003030 Tunamoni netu hiNzambi yowumu wukuying’isha nakutena along’a, niakwakwalama nakukuhwelela, niayijima nawa nakukuhwelela."
"46003031 Komana jinu, nshimbi tukuyilisha kwikala yamukunkulwayi nakukuhwelela, tahinji? Chinzhila! Chalala tukukolesha nshimbi."
"46004001 Ichi jinu tukwila netu ankakulula zhetu akuchisemwa cha Abalahama, amwenidi?"
"46004002 Mulong'a neyi Abalahama amuying'ishili nakumutena nawu walong'a nanyijimu yindi, mutenowa ching'a wamweni mwakudisamina, baji dinu kumensu azambiku."
"46004003 Mulong'a mumukanda wazhila nawuji?"" Abulahama wamukuhweleleli Nzambi, amufukwililichu nawa waling'a."""
"46004004 Muntu wakong'ama mujimu, wuloku winji hiyawufukulang'a nawu chawanaku, ilang'a chakumukongwesha."
"46004005 Ilang'a owu wabulanga kuzata mudimu ilang'a wakumininang'a hohu jakukuhwelela mukwakuying'isha nakutena kulong'a ajiwulang'a Nzambi, kukuhwelela kwanowa Muntu akachichinda nawu hikulonga."
"46004006 Mwomwateneneng'ayi Davida, kukoleka kwa Muntu afukwila lang'ayi Nzambi kulonga kwakati nyidimu."
"46004007 Wahoshang'a ninji,"" anokoleki owu Antu ananakewi kuluwa kwawu, ni anabutiliwa nshidi zhawu."
"46004008 Nakoleki owu Muntu wukubula kufukwilawu nshidi kudi mwanta."""
"46004009 kukoleka iku anakuteneni kuji akwakwalama hohu, intahiji nikuji anyang'adima?"" mulong'a netu kukuhwelela kwa Abalahama afufukwililichu nawa hikulong'a."
46004010 Achifukwilili nawuji kuji yena? chajing'a mukwalama tahinji mukubula kwalama? himukwalamaku ilang'a mu kubula kwakama.
"46004011 Chatambwiliyi  chizhikishilu chakwalama hiwuswu wakulong'a kwatambwiliyi nakukuhwelela chading'iliyi nachu henohu kanda alami. Kulonda akekali Tata yawantu owu ezhina akuhwelela ki abula kwalama, mulong'a along'a achindiwi kuji wena."
46004012 Ilang'a cheng'i hitata yawakwakwalama hela abula kwalama ilang'a ninowu edelang'a mwaya kukuhwlela mwakaluluka yeta Abalahama nahajigaji kanda alami.
"46004013 Mulonga ichi chikaninu chamukaninuwu Abalahama nianyaninji, nawu akaswani mpata yamunu mwishina ezhili kuhitila mushimbiku ilang'a kuhitila mukulong'a kwachikuhwelela."
"46004014 Neyi akwanshimbi aneli answana, komana kukuhwelela kuneli dehi kwamukumunkulwayi, ni chikaninu chineli dehi chamukunkylwayi."
"46004015 Mulong'a nshimbi yaletang'a kuzuwa, ilang'a hanabuli ishimbi, hekalang'a kuputolaku."
"46004016 Mulong'a wanichi chinahitili mukukuhwelela, kulonda chili chaluwi kulonda chikakoli nawanyanindi ezhima_baji nawanyana akunshimbi hohuku, Ilang'a nikuji owu anzang'anang'a chikuhwelelu cha Abalahama. Diyi invwali yetu etu onsu,"
"46004017 Chinasonekewi nawu,"" nakusakuli kwikala Tata yakayi kejima."" Abalahama wajing'a mudi yena wakuhweleleliyi, afu nikwila yuma yabulaku kwikalaku."
"46004018 Wakuminini dakuching'eja chakadi hakuching'ezhela, kulonda akekali Tata yakayi kelima, kulondela nanochu chamulezheliwu,"" Dichu chakekala anyaneyi""."
"46004019 Chakubula kuzeya muchi kuhwelela,  wamwenu muzhimba winji neyi  wafwa(mulong'a yakayindi yashikili kafwampi neyi nkulakaji), ni hakwiluka ninji Sala wachinuka dehi."
"46004020 Ilang'a mulong'a wakuyishika Abalahama wazeyeli muchikuhwelela chindiku. Ilang'a, watambwili  eng'vu nakukuhwelela hadingayi nakumulemesha Nkambi."
"46004021 Zhezhima Nzambi zhamushikiliyi, yena wakazhishikizha."
"46004022 Dichi"" amufukwililichu nawu hikulong'a."""
46004023 Ilang'a muzu amuchindililili ading'i  akusoneka mulong'a wayena inkawidiku.
"46004024 Atusonekeleli ninetu nawa, etu akuleng'a kufukukwilawu kudi etu tunakuhweleli netu Nzambi diyi wasanwili Yesu mwanta wetu mudi afu."
46004025 Iwu diyi ona wulubwiliwu mulong'a yasang'u zhetu amusnwili kulonda atuyingishi nakututna along'a.
"46005001 Jichi chanatuying’ishuwu jehi nakututena along’a nakukuhwelela, tukweti kuwunja naNzambi muji Mwanta wetu Yesu Klistu."
46005002 Kuji yena nawa jiku tunamweni kwing’ila muluwi ilu mutwekala nakukuhwelela. Twazang’alalang’a chitwaching’ezhang’a lubanzhi lwakulema kwaNzambi.
"46005003 Hijimu hohu bweng’uku, twazang’alalang’a nankashi nawa nimulukaji lwetu; mulong’a tuneluki netu lukaji lwaletang’a kutatakena;"
46005004 kutatakena kwaletang’a kwilukamu; kwilukamu kwaletang’a kuching’ezha;
"46005005 kuching’ezha hikwatiyishang’a nsonyuku, mulong’a anechili jehi kukeng’a kwaNzambi munyichima yetu, kuji Spilitu Wazhila anatwinkuwu."
"46005006 Hitwachijing’i twabula ng’ovu, hashikili mwaka watelela, Klistu wafwilili ajiwula Nzambi."
"46005007 Kufwila muntu walong’a chakala, ilang’a muntu wamuwahi, kwizhi kukumwekana wumu wukubula woma wakumufwila."
"46005008 Ilang’a Nzambi wamwekeshang’a kukeng’a kwinji yomweni kujetu, hohitwachijing’i akwanshiji Klistu watufwilili."
"46005009 Jichi jinu, chanatuying’ishuwu jehi nakututena along’a namashi inji, twakabajika kupuluka kukuzuwa kwaNzambi hamuzhimba wayena."
"46005010 Chatukunjamishiluwu kuji Nzambi hakufwa kwaMwaninji, hitwajing’i ayilumbu, ichi chanatukunjamishuwu jehi, tukuswezha nankashi kuhanja nawumi winji."
"46005011 Hijimu hohu bweng’uku, twazang’alalang’a muji Nzambi muji Mwanta wetu Yesu Klistu, kutunatambuli kukunjamisha."
"46005012 Jichi kuji muntu wumu nshiji yeng’ilili mumpata yamunu mwishina, ninshiji yaleteli kufwa, chochenochu nawa nikufwa kwashikeneni antu ezhima, mulong’a wezhima wawu aputoleli."
46005013 Nshiji yajing’i mumpata yamunu mwishina henohu nshimbi yichiji kanja yinzi; neyi nshimbi kwosi hiyaji kwinka muntu mulong’aku.
"46005014 Ilang’a jinu, kufumisha kuji Ajama njo-o nikuji Mosi, kufwa kwelili mwanta wawantu ezhima hela abulili kuputola neyi chaputoleliyi Ajama, chifwikizha chanowu eliluwu nawu wakenza."
"46005015 Ilang’a chamukunkulu chaluwi hichinesekani namulong’aku. Chafwiluwu antu amavulu nakuputola kwamuntu wumu, komana luwi lwaNzambi nichamukunkulu chenzhili naluwi lwamuntu wumu, yowu Yesu Klistu, chikuyiswezhela nankashi antu amavulu."
"46005016 Chamukunkulu hichenzhili nayena waputoleluku. Kusompesha kwenzhili hansang’u yaputoleliyi muntu wumu kulonja kuhisha, ilang’a chamukunkulu chaluwi chenzhili hansang’u yanyilong’a yayivulu, kulonja kuyiying’isha nayikutena along’a."
"46005017 Chaputoleliyi muntu wumu, kufwa hikukwila mwanta hansang’u yamuntu wumu, jichi antu akutambula luwi olu lwaswezha kuvula, nichamukunkulu chakulong’a, akubajika nankashi kwikala anyanta muwumi hansang’u yawumu, yowu Yesu Klistu."
"46005018 Jichi jinu, neyi mulong’a wumu waleteli kuhisha kuji antu ezhima, mwomumu nawa, mujimu wumu wakulong’a hiwukuleta kulong’a kwawumi kuji antu ezhima."
"46005019 Chelili amavulu hiyakwikala akwanshiji nakuzhikwa kwamuntu wumu, jichi nawa antu amavulu akayiying’isha kwikala along’a hakwovwahila kwawumu."
"46005020 Nshimbi hiyikwinza nakutohesha mulong’a; komana kwáswezheli nshiji, hikukubajika nankashi luwi, lúswezha nikuswezha."
"46005021 Kulonja chelili nshiji mwanta mukufwa, chochenochu nawa luwi hilukwikala mwanta nakulong’a, lwaya kuwumi wahayanyaka, muji Mwanta wetu Yesu Klistu."
"46006001 Tukwakula neteji, tukakelenu munshiji kulonda luwi luswezhi ntahinji?"
"46006002 Chijila, etu twafwili nakwambuka kuwanta washili, tukutwesha kuhanjilaku cheng'ing'ahi?"
"46006003 Enu munayambi tahinji, Etu ezhima azhimikiliwu muji Kilisitu Yesu, atujikwing'ili mukufwa kwiji."
"46006004 Dichi kuchizhimikilu atizhikili hamu ninji twinili mufufwa kulonda chasang'ukili kilisitu muji afu nalubanji lwakulema kwatata, dichi ninetu nawa twji kwenja muwimi wawuha."
"46006005 Mulong'a chitunajibombi jehi ninji, nachifwikizha chakufwa kwinji, jichi chitukwikala nachifwikizha."
"46006006 Chituneluki jehi netu, mutu wamukulu netu amupopeli jehi hamu naYesu hakulusu kulonda kufimisha henohu tubuli kwikala nawa cheng'i mujimu wanshiji."
46006007 Mulong'a muntu nafwi nasubuki jehi kuchiyulu chanshiji.
"46006008 Ilang'a neyi tunafwi naKilisitu, tunakuhweleli netu tukahajila nawa hamuniji:"
"46006009 Tunekuki netu,chineli kilisitu amusanwili muji afu,heteli kufwa kamuchiyejiku; kufwa hikukutela kuyula haji yenaku"
"46006010 Chafwiliyi yena wafwili nakwambuka kuwanta wanshiji, kamu  hohu bweng'i, hakwila ichi chahandayi wamuhanjilang'a Nzambi."
"46006011 Nimunzhila yoyimu ninenu aweni jifukulenu nenu, muafu mwambuka kuwanta wanshiji, hakwila muji Kilisitu munekala amwomi muji Kilisitu Yesu."
"46006012 Jichi jinu bayi mwitezha nshijikwikala nawanta mimizhimba yenu, mwakamovwahila kufwila kwayu."
"46006013 Bayi mulabila yiji yenu yamuzhimba kunshijiku, ching'a muzhilubili kuji Nzambi nenu muyantu anasang'ukijehi mukufwa; mulubuli yiji yenu yikali yakumukalakela Nzambi mijimu yalong'a."
"46006014 Bayi mwitezha nshiji kuyula mujenuku. Mulong'a himuji kunshimbiku, ilang'a muji kuluwi."
"46006015 Uchijinu tukwakula netuji? tutwalekihu kuvulumona mulong'a hituji kunshimbiku, nikuluwi? hichikutweshakaku."
"46006016 Mweluka jehi nawu neyi mujilubula kuji muntu mwikala andung'u zhinji hakumovwahilang'a, hela zhanshiji nakutwala kukufwa, hela zhakovwahila, nakutwala kukulong'a."
"46006017 Ichi jinu tumusakilili Nzambi! hela mwajing'i andung'u zhanshiji, munekali jehi akakovwahila mumichima yenu, kuntang'ishilu yayitang'ishiliwu."
"46006018 Anakwilishi kwikala wakasuluka munshiji, ichi jinu wunakali jehi ndung'u yakulong'a."
"46006019 Nahosheli neyi muntu, hansang'u yakuzeya kwamuzhimba mulong'a chimwalubwili yiji yenu yikala andung'u zhawuzondu nizhakuluwa kwakulunjika hakuluwa, dichi jinu lubukenu yiji yenu yikali andung'u zhakulong'a mukalakali azhila."
"46006020 chimwajing'a andung'u zhanshiji, mwabulili wudung'u wakulong'a."
"46006021 Hayenoyu mpinji, mikabwinyi jinu yamwajing'a nayu hayuma oyu yitiyili nsonyi? mulong'a kwakukumina yumoyu kuji kufwa."
"46006022 Ichi jinu munafumi mumwijima wanshiji, munabalumuki kwikala andung'u zhaNzambi. mukusongelamu mikabu yaya kukuzhila. wunsahu wachi hiwumi wahaya nyaka."
"46006023 Mulong'a wuloku wanshiji hikufwa, ilang'a chamukunkulu chaNzambi huwumi wahayanyaka muji mwanta Yesu Kilisitu."
"46007001 Hinikuhosha nawantu eluki nshimbi enu anakwetu, munayambi chiyineli nshimbi yikweti chiyuulu haji muntu neyi wuchinji."
"46007002 Mumbanda wasumbuka neyala, amubombela jehi hamu kuji iyala kulushimbi hachinjiyi iyala waweni ilang'a neyi iyala nafwi yena mumbanda nakasuliki jehi, kuchiyulu chamfumwinji."
"46007003 Jichi jinu neyi Yena mumbanda wukusumbuka neyala wacheng'i, imfumwinji wunji wamuweni hakumutena nawu chivumbi, ilang'a neyi mfumwinji nafwi jehi mumbanda nafumi jehi kunshimbi oyu hela wusumbuka neyala wacheng'i haji chivumbiku."
"46007004 Enu ayetu enu nawa mwelajehi muyafu nakwambuka kuchiyulu chanshinji kumuzhimba waKilisituwafwili hamutondu wakusempakesha kulonda mwakekali nawaching'i nayenowu asang'wiliwu muji afu, kulonda tumusonekeli Nzambi nyikabu yinji."
46007005 Mulong'a chitwajing'i muchisemwa chashinji kwanji na kwetwetu kunshimbi hakukukong'a nyikabu yakutwala kukufwa.
"46007006 Ichi jinu atufumishili kunshimbi kuyumoyu yatukakeleli tuyafu, kulonda twakakalakali munzhila yayiha yoyaSipilitu bayi munzhila yayikulu yanjikiliwu. Ichi jinu tukwakula netuji? Nshimbi hishinji tahinji? chinzhila ilang'a jinu, hanaji kwiluka nshiji chakaji nshimbiku. Mulong'a neyi nshimbi yabulili kwila nawu, kwikala nalwisu chazhila, hinaji kwiluka lwisuku."
"46007007 Ichi jinu tukwakula netuji? Nshimbi hishinji tahinji? chinzhila ilang'a jinu, hanaji kwiluka nshiji chakaji nshimbiku. Mulong'a neyi nshimbi yabulili kwila nawu, kwikala nalwisu chazhila, hinaji kwiluka lwisuku."
"46007008 Ilang'a nshinji yinakwitili ing'ovu kunshimbi, hiyakukong'ala mujami lwisu lwezhima lweng'i nalweng'i, mulong'a kwakubula nshimbi nshiji yafwa."
"46007009 Chinabulili najing'i mumu, ilang'a chenjili nshimbi, inshinji hinukuzang'alala, ami nawa hinukufwa."
46007010 Ishimbi yajing'i yakuleta wumi hinukuyimomna yatela kufwa.
"46007011 Mulong'a nshimbi yashila yinakwatili ing'ovu kunshimbi, hiyakujimba, hikuzhaha."
"46007012 Nochu jimu nshimbi yazhila, nikulezha kwazhilakwalong'a kwakuwahi."
"46007013 Inji chuma chachiwahi chatelela kuleta kufwa, tahinji? Chatela wanyi alonjeli nshinji yimwekani nawu hinshiji yaleteli kufwa munjami nachuma chachiwahi kulonda nshiji yiikali yaswezha nankanshi kutama nanshiji yineli yawuSipilitu, ilang'a niji wachisemwa chaheseki, alanjishajehi kuchisemwa chanshinji."
"46007014 Tweluka netu nshiji yineli yawuSipilitu, ami niji wachisemwa chaheseki, analanjishi jehi kuchisemwa chanshiji."
"46007015 Munelang'a hineluka mwoku, munakeng'ang'a kwila hinelang'a mwoku munahelang'a jimu nelang'a."
"46007016 Neyi nelang'a munabulang'a kukeng'a, netezhang'a nshiji nami yayiwahi."
"46007017 Jichi jinu, hiyami nawa nelang'a mwoku, nshiji yekala munjami jiyi yenana."
"46007018 Mulong'a neliki nami mujami, nakeng'i chisemwa chami chaheseki, nami mwekala chuma chachiwahi hela nichimuku, mulong'a muchima kwilamu kutwesha nehi."
"46007019 Kuwaha kunakeng'ang'a kwila hinakwilang'aku, ilang'a kutama kunabula kukeng'a kwila, jiku nelang'a."
"46007020 Neyi nelang'a chuma nabulang'a kukeng'a kwila chachiwahi, komana hiyami nachilang'aku, achilang'a kuji nshiji yashakama muji ami."
"46007021 Namoni komana kuji chinzhililu chakwila neyi nakeng'i kwila chachiwahi, kumona kutama kuji kwoku."
46007022 Mulong'a muntu wami wamukachi watiyang'a kuwaha nsnshimbi yaNzambi.
"46007023 Ilang'a namoni chinzhililu chacheni muyiji yami chalwishang'a nachinzhililu chiyitongozhoka yami, chinakeng'i kuying'izha muwujung'u wachinzhililu chanshiji chekala muyiji yami."
"46007024 Ami nshona! o'kukala kunakamonang'a ; wukung'amwina kumuzhimba iwu wakufwa, hinyi?"
"46007025 Nasakiliki Nzambi nami Yesu Kilisitu mwanta wetu jiyi natweshi. Jichi jinu ami aweni, nayiting'ozhoka nakalakelang'a nshimbi yaNzambi, hikwinza nachisemwa chaheseki nakalakelang'a chinzhililu chanshinji."
"46008001 Jichi jinu, antu ekala muji Klistu Yesu hikwekala kuyihisha namulong’aku."
"46008002 Mulong’a chinzhililu chaSpilitu chawumi wekala muji Klistu Yesu, chinang’amwini jehi kuchinzhililu chanshiji nakufwa."
"46008003 Mulong’a nshimbi chiyakang’enyi nanochu chiyazeyeli hansang’u yachisemwa chaheseki, Nzambi hakutemesha Mwaninji yomweni akajifwani namuntu wachisemwa chanshiji, akekali mulambu wahanshiji, akatanyishi nachu nshiji muchisemwa chaheseki."
"46008004 Kulonja mwalong’ela nshimbi mulumbuluki mujetu twabulang’a kwenja mwaya chisemwa chaheseki, ching’a mwaya Spilitu."
46008005 Mulong’a antu enjang’a mwaya chisemwa chaheseki atong’ozhokang’a yuma yachisemwa chaheseki. Antu enjang’a mwaya Spilitu atong’ozhokang’a yuma yaSpilitu.
"46008006 Yitong’ozhoka yachisemwa chaheseki hikufwa, ilang’a yitong’ozhoka yaSpilitu hiwumi nikuwunja."
"46008007 Mulong’a yitong’ozhoka yachisemwa chaheseki yekala nawulumbu naNzambi; hiyovwahilang’a nshimbi yaNzambuku, hela kutweshamu nehi."
46008008 Antu achisemwa chaheseki hiyakutwesha kumutiyisha Nzambi kuwahaku.
"46008009 Neyi Spilitu waNzambi washakama mujenu, komana muji áSpilitu himuji áchisemwa chahesekuku. Neyi muntu wabula Spilitu waKlistu, himuntu winjuku."
"46008010 Neyi Klistu wekala mujenu, muzhimba wafwa jehi hansang’u yanshiji; hakwila spilitu nahanji hansang’u yakulong’a."
"46008011 Neyi Spilitu wayenowu wasang’wili Yesu muji afu washakama mujenu, yena wasang’wili Klistu Yesu muji afu wukuhanjisha nawa ninyizhimba yenu yakufwa, naSpilitu winji washakama mujenu."
"46008012 Nochu jinu, enu anakwetu, hitukweti mukuji nachisemwa chaheseki mwaka twenji mwaya chisemwa chahesekuku."
"46008013 Mulong’a neyi mukwenja mwaya chisemwa chaheseki, mukufwa; ilang’a neyi mukufwisha nyijimu yachisemwa chaheseki naSpilitu, mukuhanja."
"46008014 Mulong’a antu ezhima alombolang’awu kuji Spilitu waNzambi, jiwu anyana kaNzambi ashinshika."
"46008015 Mulong’a himwatambwili spilitu yawujung’u mwaka mutiyi cheng’i womaku; mwatambwili Spilitu wakwikala anyana, yowu twatambikang’a nachu netu, Tata Yami!"
"46008016 Yomweni Spilitu washimunang’a wunsahu hamu naspilitu yetu, ninji muyanyana kaNzambi."
"46008017 Neyi tuyanyana komana tuji answana; answana aNzambi akuswana chimu naKlistu, neyi tukumona ninji makabi, kulonja akatulemeshi chimu ninji nawa."
46008018 Nafuukuli nami makabi akatataka hiyanateli kweseka nalubanzhi lwakulema lwamba kamwekana kujetuku.
46008019 Kuleng’a kwezhima kwaching’ililang’a nakwakama nichamba kamwekanawu anyana kaNzambi.
"46008020 Mulong’a kuleng’a kwezhima akwilishili kwakujikabisha tuhu, hichakujikeng’elaku, ching’a mwomwaya muchima wanowu wakwilili chochochu ilang’a washilumu hakuching’ezhela."
46008021 Kulonja kuleng’a kwakweni kufumi muwujung’u wakutoka kwing’ili mukusubuka kwaswezha kwalubanzhi lwakulema kwawanyana kaNzambi.
"46008022 Tuneluki netu kuleng’a kwezhima kwabang’a nakufunyisha hamu, nikulelu."
"46008023 Hijimu hohu bweng’uku, ninetu aweni, túkweti nyikabu yatachi yaSpilitu, twaabang’a munyichima yetu nawa, nakuching’ilila chitwakela anyana chikupu, kwokukuula kwamba kakuulawu nyizhimba yetu."
46008024 Tunahanjili kuching’ezha; ilang’a kuching’ezha chuma chakumona jehi hikuching’ezhaku. Hinyi waching’ezhang’a chuma chamonayi jehi?
"46008025 Ilang’a neyi twaching’ezhang’a chuma chakubula kumona, henohu jinu tukutatakena nakuching’ilila."
"46008026 Mwomumu nawa niSpilitu watukwashang’a hitwazeyazeyang’a; mulong’a hituneluki mutwaji kulombelaku, ilang’a Spilitu yomweni watulembelelang’a nakwaba kwakweni kwakukang’anya kushimuna."
"46008027 Niyena wáshinshikang’a munyichima yawantu, neluki mwatong’ozhokang’ayi Spilitu, mulong’a walembelelang’a akwakuzhila mwaya muchima waNzambi."
"46008028 Tuneluki netu, kuji antu akeng’a Nzambi, yena wakalakelang’a muyuma yezhima nakuyiletela kuwaha, wowu atambikiliyi mwafuukwiliyi jehi."
"46008029 Mulong’a antu asambililang’ayi jehi kwiluka, wayikunzhikilang’ahu jehi nawa, ninji abalumuki kwikala neyi chekalayi Mwaninji; kulonja yena akekali weji mukachi kawanakwinji amavulu."
"46008030 Awa asambililang’ayi jehi kukunzhika, wayitambikili nawa; awa atambikiliyi, wayiying’ishili nakuyitena along’a nawa; awa aying’ishiluwu nakuyitena along’a, wayilemesheli nawa."
"46008031 Ichi jinu, yumiyi tukwakula netuji? Neyi Nzambi nekali wetwetu, wukwikala chilumbu chetu hinyi?"
"46008032 Yena wabulili kwanakena Mwaninji omweni, hakumulubula hajetu ezhima wetu, abuli kutulunzhikila haji yena yuma yezhima makasa ayeji?"
"46008033 Antu atonjayi Nzambi, akuyiholokela kujinyi? Yomweni Nzambi jiyi wayiying’ishang’a nakuyitena along’a."
"46008034 Akuyihisha kujinyi? Yomweni Klistu Yesu jiyi wafwili, eng’a chalala, jiyi asang’wiluwu muji afu, jiyi wekala kuchikasa chaNzambi chachijiilu, jiyi watulembelelang’a nawa."
46008035 Wukutwambula kukukeng’a kwaKlistu hinyi? Yihung’u tahinji? Kumona kukala tahinji? Makabisha tahinji? Nzala tahinji? Wuvu tahinji? Yuma yafwana tahinji? Mpoku yakabali tahinji?
"46008036 Chochanasonekuwu nawu, Hansang’u yeyi atuzhahang’a mwaana wezhima, Atufuukulang’a neyi anyikoku atezhi kuzhahewa."
"46008037 Kwakulehi! Muyuma yezhimiyi tunekali akwakwimika mushinju nikubajikamu, nang’ovu zhayena watukeng’eli."
"46008038 Mulong’a neluki chikupu nami hela kufwa, hela wumi, hela ang’elu, hela mawanta, hela yuma yakatataka, hela yuma yamba kenza, hela yuma yikweti ng’ovu,"
"46008039 hela kuleha kwakwiwulu, hela kukunama, hela chuma chacheng’i chaleng’eluwu chimu, hiyikutwesha kutwambula kukukeng’a kwaNzambi kwekala muji Klistu Yesu, Mwanta wetuku."
"46009001 Nahoshi walala muji KIlisitu. Hinatwambiku, chinlezhi chami chamuchima hichinsahu hamu naSipilitu wazhila."
46009002 Nami kuji chuma chimu chanengeshang'a nankashi nikukata kwabulang'a kumwena mumuchima wami.
"46009003 Naaji kukeng'a nami nikumini jakushing'ewa nakukinjikewa nifumi kuji Kilisitu Kukoola anakwami, antang'a zhami inasemuka nawu."
"46009004 Wowu aIsarela enkeliwu kwikala anyana kambala, nilumbanji, lwakulema niyitiyangenu ninshimbi, nikukalakela Nzambi, niyikaninu."
46009005 Jiwu akweti ankakulula kuji wena jiku kwenzhili Kilisitu nimwaya muzhimba-hiNzambi jinabuli wabajika ezhima. Wakiswilewa hayanyaka. Amen.
46009006 Ilang'a hichiji neyi izu jaNzambi jinabuli ng'ovuku. mulong'a antu ezhima avwalika kumutang'a wa Isarela wezhimawawuku.
"46009007 Hela chanekaluwu mbutu ya Abarahama. Wezhima wawu hiyanyanaku; ilang'a, wawu mbutu yeyi akayitenena muji Isaka"""
"46009008 Chaya mukwila nawu, anyana avwalika kumuzhimba hijiwu anyana kaNzambi. Ilang'a anyana achikaninu jiwu afukulang'a nawu hiyanyana."
"46009009 Mulomg'a Izu jachikaninu jojeniji: ""Hichilaaka chikwawu nakenza, Sara wakavwala mwana"""
"46009010 Hijimu hohu mwenimuku, Ilang'a nichababiliyi Rabeka ivumu naiyala wumu, yowu tata yetu Isaka-"
"46009011 Hajing'iwu anyana achijikanda hela kwila chachiwahi hela chatama kanja, mijimu yaNzambi kwesekezha nang'ovu yikwimana,"
"46009012 Bayi mulong'a wayilwiluku, ilang'a kulonda mwatongweliyi Nzambi mukoli- yena, ""mukulumpi wakakalakela kansi"","
"46009013 Mwomwanjikiliwu nawu; nakengeli ""Yakoba, naheleli Esawu""."
46009014 Ichi jinu tukwakula netuji? Nzambi wukweti habulilayi kulonda tahinji? chinzhila.
"46009015 Mulong'a wamwilili Mosi ninji, ""muntu inukukeng'a kutiya luwi jiyi inukutiyila Luwi, muntu inikutiyila wushona nawa jiyi inukutiiyila wushona""."
"46009016 Jichi, hichiji kuji wakeng'ang'a, hela kuji wajikwatishang'a, ching'a kuji Nzambi wukweti luwu hohu."
"46009017 Mulong'amumukanda wazhila amwilili Fwalo nawu, ""Jichi chimanakulemesheli; kulonda nimwekesheli ng'ovu zhami mujeyi, kulonda izhina jami jitiyikani mwezhima mwahita iseki jezhima""."
"46009018 Nochu yowu, anakeng'i kutiyilayi luwi, wukumutiyila luwi, yowu anakengiyi kuchinchikishayi wukumuchinchikisha."
"46009019 Eyi wukung""ila neyi, ""mulong'anyi sang'a enkelayi antu nyilong'a? wukujikang'a namuchima wambala hinyi?"""
"46009020 Aka, eyi wumuntu tuhu, wumwakuli Nzambi nawinyi? ""inji chuma chatung'awu jehi, chimwili mukawukalawinu, ninji wunatung'iliji chenichi?"""
"46009021 Kang'emi watweshang'a kuwumba mwanakeng'iyi kuchikanka chimu abuli kuwumbaku chuma chimu chamujimu walema, nichuma chekwawu chamujimu wekwawu wabula kulema?"
"46009022 Nzambi chakengeliyi kumwekesha kuzuwa kwinji nakuyitiyakesha ng'ovu zhinji, wetezheli kujing'umika nansang'u yayuma yatela kuzuwila, yalong'eshelang'ayi jehi kuzhilumuka?"
"46009023 Kulonda akatiyakesha maheta alubanji lwakulema  kwinji nayuma yatong'weliyi jehi, yalong'eshelang'ayi jehi yikali nalubanji lwakulema."
"46009024 Inji neyi ichi watwilili etu, yetu atamikiliyi mukachi kawa zhentili? himukachi kawaYudeya hohuku."
"46009025 Chochanahoshiwu kumukanda waHoseya nawa nawa nawu: ""Abulili kwikala antu ami nakayila nami antu zhami, ni mumbanda wabulili kukeng'ewa nakamwila nami wakeng'ewa."
"46009026 Chakekala neyi kwayiteneniwu nawu himuji antu zhamiku, jikwayitenang'aku nawu muji anyana kaNzambi wamumi""."
"46009027 Isaya hakubijika nakutena aIsarela ninji, ""Hela anyana kaIsarela akavula neyi wusekullula wakukalung'alwizhi, chibalu chawantu antesha hohu jiwu akamwinewa,"
"46009028 Mulong'a mwanta wakakong'a mwaya izu jinji heseki. Wakaketula nsang'u nakuyikumisha""."
"46009029 Chocheleliyi jehi Isaya nanji, ""Neyi Mwanta wamazaza wabulili kutushila mbutu, mutenowu tunekali neyiSadomi, hela kutwufwanisha neyi Gomola""."
"46009030 Ichi jinu tukwakula netuji? Azhentili, abulili kulondela mwaya kulong'a anatambuli jehi kulon'ga, kulong'a koku kukuhwelela."
"46009031 Kwinza Isarela, alonjelang'a nshimbi yakulong'a anabuli kushika kunshimbi yakulong'a."
"46009032 Mulong'anyi? mulong'a chabuliluwu kuyikang'akeng'a nakukulwelela, ching'a nanyijimu hohu. Wena ahukeni kwilolwa oji jakuhukama."
"46009033 Mwomwananjikiwu nawu, ""talenu, ami hinukukwasha muziyona ilolwa jakuhukana nilwilolwa lwakujimbwisha. Muntu wukumukuhwelela hiyakamutiyisha nsonyiku""."
"46010001 Enu anakwetu, kukeng'a kwa Muchima wami nikutembelela kuji Nzambi yowu nami, a Isalela amwinewu."
"46010002 Ami nichinsahu chawu nami aswezha iyeng'a, hasang'u ya Nzambi ilang'a chakuya mbashana."
"46010003 Mulong'a, wena chayambanawu kulong'a kwa Nzambi, hiyakukeng'a nawu akoleshi kulong'a kwawu, anehi kwovwahila kulong'a kwa Nzambi nehi."
46010004 Mulong'a Kilisitu jiyi kukuma kwanshimbi nakuleta kulong'a kuji  Antu ezhima akumukuhwelela.
46010005 Mosi nasoneki ninji  muntu welang'a kulong'a kwamushimbi: Wakahanjilamu.
"46010006 Hakwila kulong'a kwafuma kukukuhwelela kwelang'a nawu: "" chinzhila mu Muchima weyi neyi, wukukanjama mwiwuluhinyi? chafwana neyi kuleta Klistu mwishina.Hela kwila neyi, Wukukunkumuka mukalung’a hinyi?"
46010007 chafwana neyi kumusang’ula Klistu muji afu.
"46010008 Ilang’a nawuji? Nawu, Izu jiji kwakwihi naneyi, Jiji mukanwa keyi nimumuchima weyi, jojizu jakukuhwelela jitwashimunang’a."
"46010009 Mulong’a neyi wukwitezha nakanwa keyi neyi Yesu jiyi Mwanta, nakukuhwelela mumuchima weyi neyi Nzambi wamusang’wili muji afu, eyi wukwamwinewa."
46010010 Mulong’a namuchima muntu wakuhwelelang’a nakutambula kulong’a; nakanwa wetezhang’a nakutambula wamwinu.
"46010011 Mukanja wazhila nawu, Muntu wukumukuhwelela hiyakamutiyisha nsonyuku."
46010012 Mulong’a nikaYujeya nikaGliki hiyanaambukuku; Mwanta yowumu jiyi Mwanta wawu ezhima wawu; mahetinji ezhima ambala awantu ezhima akumutambika.
46010013 Mulong’a Muntu wukutambika izhina jaMWANTA wukwamwinewa.
46010014 Akumutambika ng’ahi chakaji kumukuhwelela? Akumukuhwelela ng’ahi chakaji kutiya mpuhu yinji? Akutiya ng’ahi chakaji mukwakushimuna?
"46010015 Akushimuna ng’ahi chakaji kuyitemesha? Mwomwanasonekuwu nawu, O lubanzhi lwanyenju yawantu akuleta nsang’u yayiwahi yayuma yakulung’isha!"
"46010016 Hekala amakwawu abulili kutiyilila kunsang’u yayiwahi. Mulong’a Isaya ninji, Eyi MWANTA nakuhweleli mutunashimuni, hinyi?"
"46010017 Jichi kukuhwelela kwafumang’a hakutiya, nikutiya kwenzang’a nezu jaNzambi."
"46010018 Ilang’a ami nami abulili kutiya, tahinji? Nehi mwani. Nawu, Lushinju lwawu lwatiyakeni munu mumpata yamunu mwishina mwezhima, Nimazu awu ashikili kwakumina matung’a."
"46010019 Ilang’a ami nami aIsalela abulili kwiluka, tahinji? Hakusambila Mosi ninji, Ami nukuyivuloka mutiyi mukáwu nawantu anabuli kwikala munza; Nukuyizuwisha namunza wakaji maana."
"46010020 NiIsaya naswezhi kuumika ninji, Anweni kuji antu abulili kunkeng’akeng’a, Namwekeni kuji antu abulili kung’ihula."
"46010021 Ilang’a hakuhosha nawaIsalela ninji, Mwaana wezhima nolweli makasami kuji antu ajikang’a, akweti nintaji."
"46011001 Ami nami, Nzambi nayumbi antu zhinji? chinzhila! ninami nikaIsarela nawa, nimwana kaAbarahama, wakumuchiji waBenjamini."
"46011002 Nzambi hombang'a antu zhinjiku, ana elukiliyi jehi. Himweluka nenu mukanda wazhila wahosha haji Elizha chalemeleliyi Nzambi nakutena aIsarela, enu kwenu kulukamu nehi?"
"46011003 Ninji, eyi Mwanta, anzhahi jehi tumeng'a tweyi twakulambwila, Ami yami anashalihu kankawami hohu, Ninami nawa hiyakukeng'a kunzhaha."
"46011004 Ilang'a Nzambi hakumwakula ninjinji? Ninji, nashali namakombakazhi atanu nayedi wantu (7000) anabuli kufukamina Bayali."
46011005 Hela katataka nawa haji chibalu chawantu antesha mwaya kutonda kwaNzambi kwaluwi.
"46011006 Ilang'a neyi chineli chaluwi, hichamijimu, mukunkulwayi luwi hilukwikala luwiku."
"46011007 Jichu jinu, chakeng'eluwu aIsalela, hiyachitambwiliku, hakwinza atonjeliwu achitambwili, ilang'a ashalilihu ayichinhikishili."
"46011008 Neyi momwananjikiwu nawu, ""Nzambi nayinki Sipilitu yakunong'oka, nimensu akubula kumona, nimatelu akubuka kutiya nikwifuku jalelu."
"46011009 NiDavidi ninji, mesa yawu yiikali muhetu nikapama, nikwakujimbukila yakuyifweta nachu."
46011010 Mensu awu ayiyishili kulonda kubula kumona ni nikuzembang'isha manyima awu mafuku ezhima.
"46011011 Jichi hinukwila nami, ajimbukili kulonda azhimbali chikupu, tahinji? chinzhila, chanajimbukuwu wena, azhentili anamoni kwamwinewa, kulonda kuyivuloka atiyi mukawu."
"46011012 Neyi jinu chijimbukuwu wena, antu amunu mwishina  anaheteluku, nikuhalwa kwahu kunaheteshi azhintili, inji chamba kawaninawu chikupu hichakaswezhaku?"
"46011013 Ami nahoshi nanenu azhentili, nanichi chiniji kapositolu kawazhentili nenda nilemesha mujimu wami."
"46011014 Hamwaka kuvulokahu akwetu inasemuka nawu, kulonda atiyi mukawu, nitweshi kwamwina amakwawu."
"46011015 Mulong'a neyi chanayikunjikiwu chanakunjamishi antu amunu mwishina, inji chakayitambulawu cheng'i chakela ng'ahi? Hikusang'uka muji afuku?"
"46011016 Neyi wung'a wazhila, ninshima nawa yikwikala yazhila, neyi muzhi wazhila nimiyi nawa yikwila yazhila."
"46011017 Ilang'a neyi mitayi yikwawu akuyikunkulaku, nineyi mutondu wamu oliva  wamumasang'a akunung'ili makachi kayu, hiwukujiila hamu  nayu nikumuzhi akumutondu wa oliva,"
"46011018 Bayi wajivwimbaku hamitayiku. Ilang'a neyi wukujivwimba, hiyeyi wakwashang'a mizhiku, Ilang'a mizhi jiyu yakukwashang'a eyi."
"46011019 Eyi keng'a wili neyi, mitayi ayikunkwiluku kulonja anung'ilumu ami."
"46011020 Eng'a chalala. mulong'a chakubula kukuhwelela ayikunkwili, ilang'a eyi wunemani  chalola mulong'a wachikuhwelelu cheyi. Bayi wujinka wantaku chang'a wutiya woma"
"46011021 Chabuliliyi Nzambi kwanakena mitayi yikweti mutonda, nineyi nawa."
"46011022 Talenu kuwaha nikuzuwa kwaNzambi, wena ajimbukili amweni kuzuwa, ilang'a neyi akabula wukumona kuwaha kwaNzambi, neyi wukukalakela mukuwaha kwinji, mukunkulwayi nineyi nawa akakukunkulaku."
"46011023 Niwena nawa, Neyi akabula kukakela muntanji zhawu, akayinung'ilamu, mulong'a Nzambi: natweshi kuyinung'ilamu cheng'i."
"46011024 Inji neyi eyi akukunkwili kumutondu wamu Oliva wameneni mumpata, akunung'ili mumutondu wamu  Oliva wakujima, wabula kwikala chisemwa cheyi, inji mitayi yambala yamu Oliva wakujima akabuli kuyinung'a cheng'i mumitondu wawu, tahinji?"
"46011025 Enu anakwetu, hinakeng'aku kuyamba chinjikizhilu leluku, mwakenda kajisama nenu tukweti mana.Nami kuchinchika kunawani aIsalela amakwawu, ninichi chamba kawanine  azhentili."
"46011026 Chachimu nina Isalela ezhima anakulewi, neyi chochu chanafunjikiwu: ''kufuma muziyona kwakenza nkuuli. Wakafumisha kajiwu muji Yakoba,"
"46011027 Ninji ichi jichu chakekala chitiyang'enu chami nawena, hinakafumisha nshinji zhawu.''"
"46011028 Kunsong'a yayiwahi aneli ayilumbu, kulonda kuyikwashaku enu, ilang'a kutong'ola kwaNzambi achiji kuyikeng'a, hansang'u zhawankakulula zhawu."
46011029 Mulang'a yamukunkulu nikutambika kwaNzanbi hikwabalumukang'aku.
"46011030 Chimwelili enu hanyaka yamunyima kwovwahila Nzambi nehi, hakwala katataka munamoni jehi luwi hansang'u yakuzhikwa kwawu."
46011031 Jichi niwena nawa anekali azhikwa akamona luwi lumunamonenu.
"46011032 Mulong'a chanenzeleliyi Nzambi antu azhima mukuzhikwa, nalonji kwanakena antu ezhima."
"46011033 Maheta amaana nayuma yelukayi Nzambi, O chiyakunama! Wuhaku winji, O chiwakang’anya kuwiluka! Nzhila zhinji, O chizhakang’anya kuzhishinshika!"
46011034 Mwatong’ozhokayi MWANTA welukamu hinyi? Hinyi nashakami ninji hampúng’a?
"46011035 Muntwinyi wasambilahu jehi Kumwinka chuma, mwaka akamufuntishilichu?"
"46011036 Mulong’a yuma yezhima yafumang’a kuji yena, ayilang’a muji yena, amwililang’a yena. Kuji yena kwikali lubanzhi lwakulema hayanyaka. Amena."
"46012001 Jichi, enu anakwetu, hansang'u yaluwi lwanzambi, nami lambulenu nyijimba yenu yili mulambu wamumi, wajila, wakutiyisha nachu Nzambi kuwaha. Jinu mujinu wenu wawu Sipilitu wamaana."
"46012002 Bayi mulonjezha mwelang'awu antu amwitung'a, ilang'a yitong'ozoka yenu yibalumuki kwikala yayiha. Elenu ngana kulonja mweseki nikwetezha zhazhiwahi, zhitezhewa, zhashikila muji Nzambi."
"46012003 Kwisekezha naluwi wanyikawu nahoshe hakachi kenu: Bayi mutong'ozhika kelema kwakubajika kutong'ozhoka, ilang'a atongozhiki nachima wawunja."
"46012004 Hilang'a chitukweti yiji yayijulu mumujamba wumu, niyiji yejima hiyikweti mujinu wowumuku."
"46012005 Muzhila yimu, amajulu tuji mujimb wamu muji Kilisitu, Muntu himuntu nichiji chamunimbowu."
"46012006 Enu chitukweti yamukunkulu yambuka mwaya Luwi lwatwinkeluwu. Hela Wupolofwetu, Tupolofweti mwatwesekelewu kukuhwelela  kwetu."
"46012007 Hela kukalakela akwetu, tushi Muchim nukuyikalakela. Muntu watang'isha kwinji, ashi Muchima kukutang'isha kwinji."
"46012008 Muntu mukwakukonkomwena, ashi Muchima kukukonkomwena kwinji. Muntu wenkanga, enki namakosa ayeji. Muntu wayulang'a, ayuli nakashinshi. Muntu welang'a nyijimu yaluwi, eli namuzang'ahi."
"46012009 Mukeng'a kwenu kunuli wufwikizhi. Tiyenu kutama nayuma yatama, kakelenu yuma yayiwahi."
"46012010 Kanganganenu nawanakwenu, nawashona, itezhinu mwinenu abajiki kulema."
"46012011 Hansang'u yatela kujikwatisha, bayi mulobuku, ikalenu neyena mu kilisitu, nakumukalakela mwanta."
"46012012 Zangalalenu mukuchingezha, tatakenenu hakumona yihung'u, kakelenu mukulombela chakaji kuzeya."
46012013 Kwashenu akwakujila nayuma yabulawu.. Shenu Muchim kukutambula enyi.
46012014 Kiswilenu ayikabishang'a nkisu. Kumina jakukiswila nkisu. Bayi kushing'anaku.
"46012015 Zangalalenu nawakwakuzang'alala, jilenu nawakwakuzang'alala, jilenu nawakwakujila."
"46012016 Ikalenu nayitongozhoka yoyimu Muntu namukwawu, bayi mujinka wantaku. Jikunjenu na Wantu abula kulem. Bayi mujitongozhoka nenu, yetu tweluka hohuku."
46012017 Bayi mwila mwinenu chatama nakatama kanayiliyuku. Keng'enu kwila yuma yalumbwa ku Meso a Wantu ejima.
"46012018 Neyi chikutwesheka, shakamenu chachiwahi na Wantu ejima, mwejima mumukutweshela enu awenu."
"46012019 Enu akwetu twakeng'a, bayi mujitenjaku. Mushili Nzambi ilung'a jakuzuwa, mulonga anasoneki nawu, Mwanta nahoshi ninji, yami nukutenja, yami nukufweta."
"46012020 Neyi chilumbu cheyi natiyi Nzala, mwinki yakuja aji. Neyi natiyi  Mpwila, mwinki Menzhi anwi. Mulog'a neyi mukwila mwenomu, wukumulumbikila Makala a kesi Hamutu winji."
46012021 Kutama bayi kuyimika mushinjuku. Fwomonenu yatama nayayiwahi.
"46013001 Antu ejima ovwahili anyantu, mulonga kwosi wantu wabula kufuma kuji Nzambuku. Mawanta ekalamu anayishuma kuji Nzambi."
"46013002 Jichi Muuntu waji kanganga na Mwanta, waji anganga nanshimbi ya Nzambi; Niwena akuji kanga akumona mulongo."
"46013003 Mulonga akwakuyula hiyatiyishaanga Antu wooma  nanyijimu yayiwahuku, chinga nayatama. Wunakengi neyi wubuli kutiya mwaantu  woma tahindi? ilaku chachiwahi, nineyi akakuhamekaekkuji yeena."
"46013004 mulonga niyena hingamba ya Nzambi kulonda akukwaasha. Ilanga neyi welanga chatama, tiya ku woma; Mulonga wunaseji Mpoku yakabali  tuhuku jilyena hingamba ya Nzambi, hintenji kukwelila mwaamu welanga chatama."
"46013005 Jichi kuminemu jakwovwahila, baji nakwakama kuzuwa hohuku, chinga nimwalejanga chinieji chamuchima."
"46013006 Hasangu iyi hafumanga kusonka nyisonku. Nawa, mulonga wena hiyangamba akalakanga mujimu wa Nzambi, atalanga yumiyi mafuku ejima."
46013007 Ikenu Antu Ejima yetela kuyinka: Muntu weteji kutiya wom mutiyenu woma; Muntu wuteji kulemesha mulemeshenu.
"46013008 Bayi mwikala namukuji namuntuku, chinga yowu kukengangana. Mulonga Muntu wakenganga mukwawu nawanishi nshimbi."
"46013009 Nshimbi jakwila nawa,"" kwila wuvumbi chinjila, kujaha Muntu chijila; Hela neyi kwekala nshimbi yikwawu, jejima jinawanini mwizhu iji nawu, kengaku mukwenu neyi chiwadikenga eyi aweni."""
46013010 Kukenga hikwakonganga mukwawu nshimbi.
"46013011 Muneluki jehi ola yakuhinjuka mutulu hiya kuya nakupanjakana; Mulonga katataka wamwiinu wetu wunswili jehi kwakwihi, kuhuma henahana hitwakuhweleleli."
"46013012 Wufuku wamana jehi hanlehi, mwaana kenga wuchi. jichi tulekenu nyiji mu yamwijima, tuvwalnu yitwa yamwana."
"46013013 Twenjenu chalumbuluka, neyi chahamwana; Bayi nayisela nakushetaku; Baji nawuzondu nakubajamaku, bayi nanjombi nechimaku."
"46013014 Ilanga jivwikenu mwantu Yesu kilishitu, bayi mukenga yakukwasha nachu chisemwa chaheseki, kulonja muwanishi kufwila kwachuku."
"46014001 Tumbulenu Muntu wazeya mukukuhwelela, ilang'a bayi chakutajika nijuku."
"46014002 Muntu wumu wekala nakukuhwelela kwakuja una yezhima, mukwawu wazeya wajan'ga kwamafu hohu."
"46014003 Muntu wajang'a yezhima, baji aswula mukwawu waleka kuji yikwawu; Muntu wakang'a kuja yikwawu, bayi asompesha  mukwawu kuji yikwawu wajang'a yezhimaka. Mulong'a Nzambi namutambili."
"46014004 Eyi yeyinyi wukusompesha ng'amba yambala? hela nemani hela najimbuki, ilang'a mukatwesha kwimana, mulong'a mwata natweshi kumwimika."
"46014005 Muntu wumu walemeshang'a ifuku jimu niji  jabajika jikwawu, mukwawu niji mafuku ezhima wowamu hohu. Chachiwahi Antu ezhima eluki chakala awenawa. Iwu mwantong'ozhokiyilwu mwanatong'ozhokiyi,"
"46014006 Muntu wazhikilang'a Ifuku, wajizhikilang'a mwanta; Wajang'a, wajilang'a mwanta, mulong'a wamusakililang'a Nzambi. Muntu walekang'a kuji wamusakililang' Nzambi."
"46014007 Akwila kwosi mwinetu wajihajilang'a yomwenaku, ni kujifwila yomwenaku."
"46014008 Mulong'a hela tukuhang'a, tukumuhajila mwanta, jichi hela tukuhaja hela tukufwa, tuji ambala amwata."
"46014009 Jihu hafwililiyi Kilisitu hakuhaja cheng'i, kuloja akekali mwanta wawafu niamoni."
"46014010 Ilang'a wasompeshelang'aji manakweyi? cheng'i nawa, eyi mukwawu, wasawilang'aji manakweyi mulong'a wezhima wetu twamba kamona kwitaja ja Nzambi jakusompela."
"46014011 Mulong'a anasoneki nawu, Mwanta nahoshi ninji ""chinahajami kwamu, manang'a ezhima amba kamfukamina, majimi ezhima amba ketezha kaji Nzambi."""
46014012 Jichi jinu wezhima wetu twamba kalumbulula kuji Nzambi mutwelang'a ha Muntu.
"46014013 Bayi tusomesha akwetu nawa cheng'uka, chakala tubabalenu tubuli kumushila manakwetu chuma chakujimbukila hela chakahakena muzhila yiji."
"46014014 Neluki muji mwanta Yesu nami hikwekala chuma, chajitaminang'a chachenuka, ilang'a Muntu watong'ozhokang'a niji chatama, chikwikala chuma chatama kuji ynowu."
"46014015 Neyi waneng'eshang'a manakweyi nakuja kweyi, wunaleki jehi kweja mukukeng'a bayi wukisang'ana mukwenu afwililiyi Kilisitu, nakuya kweyuku."
46014016 Chimwelang'a chachiwahi baji achitenang'a nawu chatamuka.
"46014017 Mulong'a wantu wa Nzambi hiwalemena mukuja nakunwaku, ilang'a walemrna  kulong'a, nikuwunda, ni mumuzang'ali wamaji Sipilitu wazhila."
46014018 Akwila Muntu wakalakelang'a Kilisitu mwenemu wamutiyishang'a Nzambi kuwaha amuhamekang'a nikuyi Antu.
"46014019 Jichi, tushenu Michima hakwila yuma yaletang'a kuwundu niyuma yakujikoleha nachu wamu namukwawu."
"46014020 Bayi mukisan'ana mujimu wa Nzambi na mulong'a wayakujaku. Chalala yumi yezhima yayiwahi, ilang'a chatama Muntu kujimbwisha mukwawu nachuma chajang'ayi."
"46014021 Chachiwahi kuleka kuja Mbizhi, hela kunwa vinyu, hela kwila chuma chimu chakujimbwisha nachu manakweyi."
"46014022 Kukuhwelele kweyi, kuwekala naku, ikalaku naku eyi awni na Nzambi yeyi. Wakokela Muntu wabalang'a kuji bayisha nachuma chetezhang'ayi."
"46014023 Hakwila wukuja nakuzhinoka nabayi, mulong'a naji chakayi kukuhwelela. Niyezhima yakubula mukukuhwelela hinshiji."
"46015001 Jinu etuwa twakola twaji kusenda kuzeyazeya kwawantu abula ng'ovu, bayi kujitiyisha kuwaha etu aweniku."
"46015002 Twayenu tutiyishi anakwetu kuwaha hamuntu hamuntu, mulong'a wakujitung'a."
"46015003 Mulong'a Kilisitu hajitiyishili kuwaha yomweniku, Ilang'a, chiji neyi chanjikewa, matuka atukiliwu anashali haji ami""."
"46015004 Mulong'a yuma yonsu yanjikiliwu hashankulu, ayanjikili mulong'a wakolola ni kuching'ezha nikujikolesha chanyikanda kulonda kuching'ezha."
46015005 Jichi Nzambi wakutatakena ni wakukundezha ayilishi kwikala nayitong'ozhoka yimu muntu namukwawu kwesekezha na Yesu Kilisitu yomweni.
46015006 Kulonda kwila chenichi muyitong'ozhoka yakulemesha Nzambi tata yamwanta wetu Yesu Kilisitu.
"46015007 Jichi jinu yitambwilenu wumu namukwawu, neyi chayitambwililiyi Kilisitu, kulonda kulemesha Nzambi."
"46015008 Mulong'a nahoshi nami kilisitu welili kwikala wakukalakela (hela ng'amba) yawakakwalama kulonda kushimuna walala waNzambi, kulonda kukolesha nachu yikaninu yakaninuwu ankakulula zhetu."
"46015009 Kulonda Azhentili kulemesha Nzambi ha luwi lwinji. Neyi chinanjikiwu, "" Hohenohu nukusakilila mukachi kawaAzhentili nikwimba nakulemesha izhina jeyi."
"46015010 Neyi cheng'i ninji, ""Zang'alalenu, nenu Azhentili, nawantu ninji""."
"46015011 Neli cheng'i ninji, Hamekenu mwanta, enu Azhentili ezhima; lekenu nyunza yezhima yimuhameki""."
"46015012 Cheng'i nawa, Isaya ninji, Kumuzhi waJesi kwamba kenza, wumu wamba kekala nyuuli yawa Azhentili, muji yena Azhentili amba kekalamu na chikuhwelelu."
"46015013 Nzambi wakuching'ezha ayinzeshi namuzang'alu ni kuwunda kwezhina nakukehwelela, kulonda kuching'ezha kwenu kuswezhi kwikala nang'ovu zha Sipilitu wazhila."
"46015014 Ninami nawa enu anakwami, hansangu yenu. Neluki chukupu nami munenzali nakuwaha, munenzali namaana. Neluki chikupu nami mutweshi kuji kolesha wumu namukwawu."
"46015015 Ilang'a ami niji, nakuyanjikila mazu antesha kulonda kujanukisha cheng'i, mulong'a anayinki luwi kuji Nzambi."
"46015016 Nikali mukwamujimu wa Kilisitu Yesu Azhentili, nili mujimu wazhila wakushimuna Isang'u yayiwahi ya Nzambi, kulonda Azhentili ekali mukabu wakutisha Nzambi kuwaha, wakuzhilika kuji Sipilitu Wazhila."
"46015017 Jichi nikweti nsan'gu yakusama nachu muji Kilisitu Yesu, namujimu wama wakukalakela Nzambi."
"46015018 Mulong'a ami kutwesha kutena yuma yakong'eluwu antu acheng'i nehi, kutena yuma yakong'eliwu Kilisitu nanami, yakushimuna izu jinji, nikukong'a nyijimu yinji nawa, kulonda kovwahisha nachu Azhentili,"
"46015019 Mung'ovu yayinjikizhilu nayihayamisha nimung'ovu yaSipilitu wazhila. Jichu chinashimuni chalala nsang'u yayiwahi yaKilisitu, kufumisha kuYelusalema na kunyeng'umuka ndo-o Kullirikumi, nikusenda nsang'u yayiwahi yaKilisitu Yesu."
"46015020 Muniyi nzhila, nonashana nukufwila kushimuna nsang'u yayiwahi, bayi kwamwilukawu izhina hohu, chakubula kwila nawu natumbakeshi izhina jamuntu mukwawu."
"46015021 Mwomwananjikiwu nawu, ""antu abulili kutiya nsang'u yinji akamona, niwena abulili kumutiya akeluka chalumbuluka!"
"46015022 Jihu hanfumi kumfuntishamu kakavulu, mwaka nikani kushika kujenu."
"46015023 Ichi jinu, katataka hinikweti cheng'i nsang'u yakukalakala kumutamba wunuku, ninyaka yinafwilang'a kwinza kujenu yineli jehi yayivulu."
"46015024 Chinamba kaya kwitung'a jaSipeni nakahitila kujenu, nakuhweleli nami nakayimwena munjila yami ninenu mwakatwaliku muji yami hinakela nasambila jehi kutiya kuwaha nakuhanjika nenu mafuku antesha."
46015025 Ilang'a katataka ninji ninzhila yakuya kuYelusalema nayuma yakukwashaku akwakuzhila.
46015026 Mulong'a akwaMasidoniya niakwaAkaya atiyili kuwaha kupung'isha yuma yakukwasha nachu atuzweng'i haji antu along'a aNzambi ajing'a muYelusalema.
"46015027 Engang'i, anitiyi kuwaha, mulong'a chanatambuluwu aZhentili yuma yaSipilitu, mwena akwetimukuji kuji aYudeya kuyitang'isha nayuma yawu yakumuzhimba."
"46015028 Jichi neyi, neli jehi, mwenimu, neyi  nayishizhili jehi wena yumiyi, nakahitila kuji enu nakuya kuSipeni."
46015029 Neluki nami neyi nenzi jehi kuji enuwa nakwinzala kwaswezha munkisu zhaKusipilitu to-o.
"46015030 Jichi jinu, enu anakwami, niji nakuyilembelela hamuzhila wamwanta wetu Yesu Kilisitu, nihakukeng'a  kwaSipilitu wazhila, nami kabakanenu chimu nanami mukulombela kwenu muji Nzambi."
"46015031 Kulonda akampulwishi kuji antu amuYudeya onsu, abula kukuhwelela, kulonda mudimu wami wakuYelusalema akawutambuli chachiwahi kuji akwakuzhila a Nzambi."
"46015032 Lombenenu kulonda nakenzi kuji, enu namuzang'alu kuhitila mukukeng'a kwaNzambi, cheng'i nwaw, nikekali hamu nanenu, kulonda nikawani kunoka."
46015033 Nzambi wakuwunda ekali nanenu onsu wenu. Amena.
"46016001 Nakunjiki muhelenu Fwibi kujenu, mukwakukalakela muchipompelu kuKenikeli,"
46016002 mukamutambwili muji mwanta watelela akakuzhila; mwakamukwashiku namujimu winji wezhima mwakakeng'elayi. Yena nakwashi nankanshi atu amavulu ninami aweni nawa.
"46016003 Imushenu aPilisila niAkwila, hiyawakwakukalakela hamu nanami muji Kilisitu Yesu,"
"46016004 Wena akeng’eli kufwa kukoola wumi wami; hiyami nayisakililang’a kankawami hohuku, niyipompelu yawaZHentili yezhima nawa."
"46016005 Imushenu nichipompelu chekala mwitala jawu. Imushenu Epenetu nákeng’a, jiyi wasambilili kukuhwelela Klistu muAsiya."
"46016006 Imushenu Maliya, wayikabakeneni nyijimu yayivulu."
"46016007 Imushenu antang’a zhami Anjiloniku naYuniya, twajing’i nawu mukaleya; atiyakana mukachi kawapostolu, asambilili kukuhwelela Klistu, ami kanja."
"46016008 Imushenu Ampiliyasu, nákeng’a muji Mwanta."
"46016009 Imushenu Ulibani, mukwakukalakala hamu nanami muji Klistu, niStakisi nákeng’a."
"46016010 Imushenu Apelesi, esekawu jehi muji Klistu. Imushenu niakwetala jaAlisitobolu."
"46016011 Imushenu ntang’a yami Helojiyoni. Imushenu akwetala jaNalakisu, aji muji Mwanta."
"46016012 Imushenu aTilifwena naTilifwosa, akabakanang’a namujimu muji Mwanta. Imushenu niPelisa wákeng’ewa, wakabakeni nyijimu yayivulu muji Mwanta."
"46016013 Imushenu niLufusa watonjewa muji Mwanta, nimama yinji, nimama yami nawa."
"46016014 Imushenu niAsinkilitu, niFwelegona, niHelemesi, niPatiloba, niHelema, nianakwetu ezhima aji chimu nawu."
"46016015 Imushenu Fwilologu naYuliya, niNeleyusi namuhelinji, niOlimpasa, niakwakuzhila ezhima aji chimu nawu."
46016016 Jimushenu wezhima wenu nachikasa chazhila. Yipompelu yaKlistu yezhima yinayimushi.
"46016017 Enu anakwetu nayilembeleli, babelenu antu aletang’a kwambuka ninsang’u yakujimbwisha akwawu, hiyayang’a mwaya ntang’ishilu yimwajiziluku. Yitonjolwelenu,"
"46016018 mulong’a antu aji ochu hiyamukalakelang’a Mwanta wetu Klistuku, akalakelang’a mavumu awu awenawu; enja ajimbeka nyichima yawantu akaji maana namazu awu amwovu akulambisha."
"46016019 Kwovwahila kwenu kunatiyakani jehi kuji antu ezhima; jichi nazang’alali hansang’u yenu. Nakeng’i nami mwikali akwamaana nayuma yayiwahi, mubuli maana nayuma yatama."
46016020 Nzambi wakuwunja keng’a achiki Satana mwishina janyenju yenu. Luwi lwaMwanta wetu Yesu Klistu lwikali nanenu.
"46016021 Timotewu, mukwakukalakala nanami, nayimushi. Antang’a zhami aLusiyu naYasoni niSosipata anayimushi."
"46016022 Ami Teletiyu, násoneki mukanjiwu, nayimushi muji Mwanta."
"46016023 Gayusi, mukwakujiisha ninami nichipompelu chezhima, nayimushi. Elasitusi, mukwakuhemba mali ang’anja, nayimushi, nimanakwetu Kwotusi."
46016024 Luwi lwaMwanta wetu Yesu Klistu lwikali nanenu wezhima wenu. Amena.
"46016025 Kisu kisu yena natweshi kuyikolesha mwaya nsang’u yayiwahi yinashimunang’ami yakushimuna Yesu Klistu, mwaya kumwekesha kwanamwekeshuwu chizhinjilu chazhinjiluwu munyaka yamunyima yezhima,"
"46016026 hakwinza katataka anachimwekeshi jehi, anachitiyakeshi jehi nanyikanja yazhila yawatuplofwetu, mwahita nyunza yezhima, mwaya kulezha kwaNzambi wahayanyaka, kulonja kuleta kwovwahila kukuhwelela."
"46016027 Kuji yena Nzambi, mwinimaana kankawinji, kwikali lubanzhi lwakulema muji Yesu Klistu hayanyaka. Amena."
"47001001 Ami Pawulu, antambikili niikali kapostolu kaYesu Klistu mwaya muchima waNzambi, nimanakwetu Soseteni,"
"47001002 tuji nakuyisonekela mukanja, enu akwachipompelu chaNzambi chekala kuKolinja, azhilikawu muji Klistu Yesu, atambikawu kwikala akwakuzhila, hamu nawantu ezhima aji kwezhima atambikang’a izhina jaYesu Klistu, Mwanta wawu ninetu Mwanta wetu."
"47001003 Luwi lwikali nanenu, nikuwunja kwakufuma kuji Nzambi, Tata yetu, nikuji Mwanta Yesu Klistu."
"47001004 Nasakililang’a Nzambi yami hansang’u yenu mafuku ezhima, naluwi lwaNzambi lwanayinkuwu muji Klistu Yesu,"
"47001005 chanayiheteshuwu muyuma yezhima muji yena, mukuhosha kwezhima nimukwiluka kwezhima,"
47001006 nanochu chanakoleshuwu wunsahu waKlistu mujenu.
"47001007 Himunabuli chamukunkulu nichimuku, chimuchiji kuching’ilila kumwekana kwaMwanta wetu Yesu Klistu,"
"47001008 yowu wakayikolesha njo-o nikukukuminina, mwakekali akaji mulong’a mwifuku jaMwanta wetu Yesu Klistu."
"47001009 Nzambi washinshika, yowu wayitambikili kulonja mukunjang’ani naMwaninji Yesu Klistu, Mwanta wetu."
"47001010 Enu anakwetu, nayilembeleli mwizhina jaMwanta wetu Yesu Klistu, nami hoshenu mazu wowamu wezhima wenu; bayi mwambuka aha chenju chimu, aha chenju chikwawuku; ching’a kujibomba hamu nayitong’ozhoka yimu nikutiyang’ana kumu."
"47001011 Mulong’a enu anakwetu, ananlezhi kuji akwetala jaKolowe, nawu mukachi kenu muji kufwilang’ana."
"47001012 Natiyi nawu mwelang’a nenu, Ami nimuntu waPawulu; mukwawu ninji, Ami nimuntu waApolosi mukwawu ninji, Ami nimuntu waKefwasi; (jiyi Petulu) mukwawu ninji, Ami nimuntu waKlistu."
47001013 Komana Klistu anamwambuli? Pawulu jiyi apopeleluwu hakulusu kukoolenu? Ayizhimikili mwizhina jaPawulu?
"47001014 Namusakililang’a Nzambi chinabulili kuzhimika hela mwinenu wumu, ching’a yowu Klisipu naGayusi hohu;"
47001015 akenja kahosha nawu nayizhimikili mwizhina jami.
"47001016 Eng’ang’i, nazhimikili nawa niakwetala jaStefwanasi; inji neyi kuji amakwawu inazhimikili chinanhiti kumuchima."
"47001017 Mulong’a Klistu hantemesheli nakuzhimikaku, ching’a kushimuna nsang’u yayiwahi; bayi namaana akuhoshaku, kulusu yaKlistu yakenja kekala yamukunkulwayi."
"47001018 Mulong’a antu aji nakuya nakunong’a, nsang’u yakulusu ayitong’ozhoka nawu hiwusupi; hakwila etu twahanjang’a, netu jiyi ng’ovu yaNzambi."
"47001019 Mulong’a anasoneki nawu, Nukukisang’ana maana awakwamaana, Nukujiwula kubabala kwawakwakubabala."
"47001020 Mukwamaana wuji kujihi? Nsoneki wuji kujihi? Mukwakutajika wamakonu wuji kujihi? Nzambi hanasupishi jehi maana ampata yinu yamunu mwishinaku, tahinji?"
"47001021 Mulong’a Nzambi cheliliyi namaaninji ninji, antu amumpata yamunu mwishina abulili kumwiluka Nzambi namaanawu, Nzambi natiyi kuwaha kwamwina antu akukuhwelela nansang’u yakushimuna kwawusupi."
"47001022 Mulong’a aYujeya alombang’a yinzhikizhilu, aGliki akeng’a kujiza maana;"
"47001023 hakwila etu twashimunang’a Klistu apopeleluwu hakulusu; aYujeya nawu hichuma chakujimbukila, aGliki nawu hiwusupi;"
"47001024 ilang’a antu atambikawu, hela aYujeya hela aGliki, nawu Klistu jiyi ng’ovu yaNzambi, jiyi maana aNzambi."
47001025 Mulong’a wusupi waNzambi wabajika maana awantu; kuzeya kwaNzambi kwabajika ng’ovu yawantu.
"47001026 Enu anakwetu, tong’ozhokenu kutambika kwenu kwayitambikiluwu; hiyanatambiki antu amavulu akweti maana awuntu, hela amavulu akwang’ovu, hela alemaku."
"47001027 Ilang’a Nzambi watonjeli yuma yampata yamunu mwishina yabula maana, kulonja atiyishi nachu akwamaana nsonyi. Nzambi watonjeli yuma yampata yamunu mwishina yabula ng’ovu atiyishi nachu akwang’ovu nsonyi."
"47001028 Nzambi watonjeli yuma yamunu mwishina yabula kulema niyuma yajiwulewa; eng’ang’i, watonjeli niyuma yabula kwikala kwoku, kulonja elishi yamukunkulwayi yuma yiji kwoku;"
47001029 kulonja kubuli muntu wukujisama kumesu aNzambi.
"47001030 Ilang’a kuji yena enu mwekala muji Klistu Yesu, yena anamwilishi kujetu maana akufuma kuji Nzambi, nikulong’a, nikuzhila, nikukuula;"
"47001031 kulonja, Muntu wukujisama ajisamini muji MWANTA; mwomwanasonekuwu."
"47002001 Enu anakwetu, chinenzhili kujenu nakushimuna nsang’u yaNzambi, hinenzhili namazu aswezha kuwaha, hela akuyihayamisha namaanaku."
"47002002 Mulong’a nalekeli kwiluka chuma chacheng’i mukachi kenu, ching’a yowu Yesu Klistu hohu, nami jiyi apopeleluwu hakulusu."
47002003 Najing’i nenu nakuzeya niwoma nikuzaala kwakweni.
"47002004 Chinayilezhelang’a, nichinashimwinang’a nsang’u, hichajing’i chakuyikanzhikizha namazu amaanaku, ilang’a chajing’i mukujimwekesha kwaSpilitu ning’ovu;"
"47002005 kulonja kukuhwelela kwenu kubuli kukolela kumaana awantu, ching’a kwikali kwamung’ovu yaNzambi."
"47002006 Twahoshang’a yamaana nawakula jehi; himaana amakonu, hela awanyanta amakonuku, wenawa keng’a ahiti."
"47002007 Twashimunang’a maana aNzambi akuzhinja, azhinjiluwu jehi. Nzambi wayitong’welang’ahu jehi henohu mpata zhichiji kanja azhileng’i, kulonja kutulemesha."
"47002008 Anyanta ampata yinu hiyeluka wena maanawaku; neyi ayilukili, mutenowu hiyapopeleli Mwanta waLubanzhi lwakulema hakulusuku."
"47002009 Chanasonekuwu nawu, Nzambi walong’eshela jehi antu amukeng’a yuma yabulili kumona mesu, Yabulili kutiya matu, Yabulili kwing’ila mumuchima wamuntu."
"47002010 Ilang’a Nzambi natumwekesheliyi naSpilitu. Mulong’a Spilitu washinshikang’a yuma yezhima, chalala yuma yaNzambi yayeni yakunama."
"47002011 Muntwinyi welukang’a yitong’ozhoka yamuntu? ching’a spilitu yayomweni muntu. Chochina niyitong’ozhoka yaNzambi, kwosi wayilukaku, ching’a Spilitu waNzambi hohu."
"47002012 Etu hitunatambuli spilitu yamunu mwishinaku, tunatambuli Spilitu wakuji Nzambi, kulonja twiluki yuma yanatwinkuwu kuji Nzambi chamukunkulu."
"47002013 Jiyi yuma yitwahoshang’a, hitwahoshang’a namazu akutang’isha namaana awantuku, ching’a namazu atutang’ishang’awu kuji Spilitu, nakulumbulula yuma yaSpilitu kuji antu aji naSpilitu."
"47002014 Hakwinza muntu wachisemwa hatambulang’a yuma yaSpilitu waNzambuku, mulong’a yena wukuyimona ninji hiwusupi; hakutwesha kuyilukaku mulong’a ayishinshikang’a naSpilitu hohu."
"47002015 Hakwila muntu waSpilitu washinshikang’a yuma yezhima, yena yomweni hiyamwiluka chekalayi kuji muntuku."
"47002016 Hinyi weluka mwatong’ozhokang’ayi MWANTA, mwaka amutang’ishi maana? Ilang’a etu tukweti yitong’ozhoka yaKlistu."
"47003001 Enu anakwetu, ami nahosheli nenu chiji neyi nawantu achisemwa chaheseki, neyi anyikeki amuji Klistu; hinatwesheli kuhosha nenu neyi chahoshang’awu nawantu akweti Spilituku."
"47003002 Nayinwishili mayeli, hinayijiishili mbizhuku, mulong’a himwayitwesheluku; hela nihanu muchiji kanja muyitweshi;"
"47003003 mulong’a muchiji antu achisemwa chaheseki. Neyi mukachi kenu mwekala ichima nikuzung’a, himuchiji antu achisemwa chahesekuku? Himwelang’a mwelang’awu antuku, tahinji?"
"47003004 Chimuji nakwila iwu ninji, Ami nimuntu waPawulu; mukwawu ninji, Ami nimuntu waApolosi; himuyantu achisemwa chahesekuku?"
"47003005 Apolosi jiyinyi, hela Pawulu jiyinyi? Wezhima wetu tuyakwakukalakala kumwakuhweleleli, mwomwatukunzhikililuwu kuji Mwanta."
"47003006 Ami natumbili, Apolosi watukumwinini; hakwila wákulishili jiyi Nzambi."
47003007 Ichi jinu wátumbang’a hela wátukumwinang’a hiyalemaku; wálema jiyi Nzambi wakulishang’a.
"47003008 Ichi jinu, wátumbang’a niwátukumwinang’a anekali wowamu; ilang’a wezhima wawu akatambula wulooku wawu weseka nanyijimu yawu aweni, muntu nawulooku winji, muntu nawulooku winji."
"47003009 Mulong’a tuyakwakukalakala ambala aNzambi; enu muji iha jaNzambi, muji itala jaNzambi."
"47003010 Ami nimukwawukalawenu wakutung’a, mwaya luwi lwaNzambi lwanyinkeluwu; ami naalili chikuku, wacheng’i hakutung’ilahu. Ilang’a antu ezhima aji kubabala mwakutung’ilawu hachikuku ichi."
"47003011 Chikuku chaalawu jehi, jiyi Yesu Klistu. Kwosi muntu wukutwesha kutung’a chacheng’uku."
"47003012 Muntu wukutung’ilahu wulu hachikuku ichi, hela siliva, hela malola awuseya weneni, hela nyitonju, hela matahu, hela nswaji;"
"47003013 akamwekesha nyijimu yawantu ezhima. Ifuku oju jakayimwekesha, mulong’a yakamwekana mukesi; kesi kakeni kakeseka nyijimu yawantu ezhima, mwayili mujimu, mwayili mujimu."
"47003014 Neyi mujimu wamuntu watung’iliyi hachikuku ichi wakashalahu, yena wakatambula wulooku."
"47003015 Neyi mujimu wamuntu wakasukuma, yena hakatambula wulookuku; hakwila yena yomweni wakaamwinewa neyi chakuhita mukesi."
"47003016 Himuneluki nenu muji Tembeli yaNzambi, niSpilitu waNzambi washakamang’a mujenuku, tahinji?"
"47003017 Muntu wukutamisha Tembeli yaNzambi, akamutamisha kuji Nzambi; mulong’a Tembeli yaNzambi yazhila, enu yenu Tembeli oyu."
"47003018 Bayi muntu ajijimbaku. Mwinenu wumu watong’ozhokang’a ninji niji namaana amakonu, ekali chisupi kulonja abalumuki kwikala mukwamaana."
"47003019 Mulong’a Nzambi wamonang’a maana amakonu ninji hiwusupi. Mulong’a anasoneki nawu, Akwamaana wayikwatilang’a kwoku kukubabala kwawu awenawu;"
"47003020 nicheng’i nawu, MWANTA weluka yitong’ozhoka yawakwamaana ninji yakuhemesha hohu."
"47003021 Jichi bayi muntu ajisamang’a nawantuku, mulong’a yuma yezhima yenwenu;"
"47003022 niPawulu, niApolosi, niPetulu, nimpata yamunu mwishina, niwumi, nikufwa, niyuma yamafuku anu, niyuma yamba kenza; yezhimiyi yenwenu hohu;"
47003023 ninenu muji ambala aKlistu; niKlistu nawa wambala waNzambi.
"47004001 Antu atwiluki nawu tuyakwakukalakela Klistu, tuyanhembi yayizhinjilu yaNzambi."
47004002 Antu akuhwelelang’a anhembi nawu ching’a ayimoni kushinshika.
"47004003 Kunsompesha kujenu hela kuji antu acheng’i, hichuma chakuhemesha hohu; eng’ang’i, hela ami aweni hinajisompeshang’aku."
"47004004 Mulong’a ami hineluki chuma chakujinka nachu mulong’aku; hela chochu, hijichi chinaying’iluku; Mwanta jiyi wansompeshang’a."
"47004005 Jichi bayi munyakala kusompeshaku, ching’a Mwanta nenzi; yena jiyi wakaleta yuma yakuzhinja yamumwijima kuchezhezhi, wakamwekesha niyitong’ozhoka yamumuchima. Henohu jihu hakamonawu antu ezhima kuyihameka kuji Nzambi, hamuntu hamuntu."
"47004006 Enu anakwetu, yumiyi nayibalumuni kufwikizha nachu chituneli ninami niApolosi hansang’u yenu, kulonja mwilukili hajetu mubuli kumotoka yuma yasonekawu jehi munyikanja yazhila; kulonja mukachi kenu mubuli kwikala muntu wukulemesha wumu, asekesha mukwawu."
"47004007 Hinyi nakwili ninji wunabajiki mukwenu? Chuma chiwukweti chiwunabuli kutambula hichumanyi? Inji neyi wachitambwili wukujisaminaji, neyi hiwachitambwiluku?"
"47004008 Komana munawanini jehi, muneli jehi akwakuheta, munajyi jehi wanta chakubula etu. Eng’ang’i, nakeng’i nami, mwaji kuyuula, kulonja ninetu tuyuuli hamu nanenu."
"47004009 Mulong’a natong’ozhoki nami Nzambi natumwekeshi etu apostolu hanu hakukuminina, neyi tuyantu atelela kufwa hohu. Mulong’a anatwilishi atushinshikang’a kuji ezhima, wowu ang’elu niantu."
"47004010 Etu tuji ayisupi hansang’u yaKlistu, ilang’a enu muji akwamaana muji Klistu. Etu twabula ng’ovu, ilang’a enu muji nang’ovu. Enu mwalema, ilang’a etu twaseka."
"47004011 Nihanu tuji nanzala nimpwila, tuji nawuvu, atukofwolang’a, hitukweti nimukala wakwiluka chikupuku;"
47004012 twakabakanang’a nakukalakala nyijimu namakasetu. Chatutukang’awu twayikiswilang’a nkisu; chatukabishang’awu twakuminang’a jakwitezha;
"47004013 chatutung’ulang’awu twakuminang’a jakulemba; tunekali jehi neyi wuzonju wampata yamunu mwishina, hela neyi nswaji hohu, nihanu."
"47004014 yi yuma yinayisonekeli, hinayisonekeli nami niyitiyishi nachu nsonyuku, nalonji kuyikonkomwena, nanichi chimuneli muyanyanami nakeng’a."
"47004015 I Hela mukweti ikumi jamakombakazhi (10,000) jawantang’ishi amuji Klistu, himukweti atata amavuluku; mulong’a ami nayivweleli muji Klistu Yesu nansang’u yayiwahi."
47004016 Jichi nayilembeleli nami ikalenu akwakung’imbuzhola.
"47004017 Jihu hanafumi kuyitemeshela Timotewu, himwanami nakeng’a wamuji Mwanta, washinshika; jiyi wakayanukisha munelang’a muji Klistu, mwomunatang’ishang’a kwezhima muyipompelu yezhima."
"47004018 Ilang’a enu amakwawu munajinki jehi wanta, nenu ami hinakenza kujenuku."
"47004019 Hakuleha chanti nakenza kujenu, neyi Nzambi netezhi. Jihu hinakeluka ng’ovu zhawenowu anajinki wanta, bayi mazu awu hohuku."
"47004020 Mulong’a wanta waNzambi walemenang’a kung’ovu, bayi kumazuku."
"47004021 Munakeng’iji? Ninzi kujenu nakabama, tahinji nakukeng’a naspilitu yakujizoza?"
"47005001 Chalala, tunatiyi nawu mukachi kenu muji wuzhila wakwila nawu mwinenu wumu natambuli ing’ojatata yinji; wena wuzhila owu hiwekala hela mukachi kawaZHentiluku."
"47005002 Ninenu himukujinka wanta! Mutenowu mwaji kuneng’a, kulonja owu mwinenu nakong’i chumichi, amufumishi mukachi kenu."
"47005003 Chalala ami, hela mumuzhimba niji kwacheng’i, niji nenu muspilitu, nasompesha jehi muntu nakong’i chumichi, neyi kafwampi niji nenu."
"47005004 Chimukupompela hamu, mwizhina jaMwanta wetu Yesu, nispilitu yami, nang’ovu yaMwanta wetu Yesu,"
"47005005 nami, lubulenu muntu wuji ochu kuji Satana kulonja akisang’ani muzhimba winji, kulonja spilitu yinji yakamwinewi mwifuku jaMwanta Yesu."
47005006 Kujisama kwenu hikunawahuku. Mweluka jehi chananishang’a ilung’i jantesha chikanka chezhima.
"47005007 Fumishenu ilung’i jajikulu, kulonja mwikali chikanka chachiha; mulong’a munekali jehi chakaji ilung’i. Chipanjakenu chetu chanatuzhahiluwu jehi jiyi Klistu."
"47005008 Jichi tuhembenu chawizha najinkenji jakaji ilung’i, jamuchima wutooka, jalala; kuchijya nelung’i jajikulu, hela nelung’i jankunyi nikutama, chinzhila."
"47005009 Nayisonekeleli jehi mumukanja wami nami, bayi mujibombang’a nawayivumbuku."
"47005010 Hinateni ayivumbi, hela akwalwisu, hela akwanyilami, hela akwakupesha amunu mwishinaku. Neyi ochu mwaji kufuma chikupu mumpata yamunu mwishina."
"47005011 Ilang’a katataka niji nakuyisonekela nami, neyi muntu anatenuwu nawu himanakwenu wukwikala chivumbi, hela mukwalwisu, hela mukwakupesha, hela mukwakutukana, hela mukwakusheta, hela mukwanyilami, nami muntu wuji ochu, bayi mujibomba ninjuku, hela kujya ninji chinzhila."
47005012 Ami hinikweti nsang’u yakusompesha antu abula kwikala muchipompeluku. Mujimu wenu wakusompesha antu aji muchipompelu;
"47005013 hakwila antu abula kwikala muchipompelu, ayisompeshang’a kuji Nzambi. Fumishenu owu muntu watama mukachi kenu."
"47006001 Mwinenu kuya nakuholokela manakwinji muchota chawabula kulong’a, chinzhila chacheni. Wukulekelaji kuya muchota chawakwakuzhila?"
"47006002 Himuneluki nenu akwakuzhila jiwu amba kasompesha mpata yamunu mwishinaku, tahinji? Chineli enu yenu mwakasompesha mpata yamunu mwishina mubuli kutela kusompesha tusang’u twantesha?"
"47006003 Himuneluki nenu yetu twamba kasompesha ang’eluku, tahinji? Inji tukukang’enyaji kusompa nsang’u zhakumina muwumi wunu?"
"47006004 Neyi mukusompa nsang’u zhakumina muwumi wunu, mukukunzhika mujimu wakusompesha akwenu kuji antu aseka muchipompelu, tahinji?"
"47006005 Ichi chinahoshi nalonji mutiyi nsonyi. Mukachi kenu mubuli kumwekana mukwamaana wumu natweshi kuketula mulong’a mukachi kawanakwinji, tahinji?"
47006006 Mwaka mwilang’a mukwakukuhwelela wumu hakuholokelang’a mukwakukuhwelela mukwawu muchota chawakwakubula kukuhwelela.
"47006007 Nehi jinu! Ochu chimukujiholokela muntu namukwawu, chikwikala chuma chatama mukachi kenu. Mwalekelang’aji kukumina jakwitezha kuyikong’a chatama? Mwalekelang’aji kukumina jakwitezha kuyijiila yuma yawukombi?"
"47006008 Aka! Enu aweni mwatamishang’a, mwajyang’a yawukombi; eng’a, hela yuma yawanakwenu."
"47006009 Enu himunelukuku nenu abula kulong’a hiyamba kaswana wanta waNzambuku. Bayi ayijimbaku; hela ayivumbi, hela akwakupesha, hela amayala ajilisha neyi ambanja, hela ájitamishang’a nawakwawu amayala,"
"47006010 hela amakombi, hela akwalwisu, hela akwakusheta, hela akwakutukana, hela akwanyilami, hiyamba kaswana wanta waNzambuku."
"47006011 Ninenu amakwawu jichi chimwajing’i. Ilang’a ayiwelesheli, ayizhilikili, ayiying’ishili nakuyitena along’a mwizhina jaMwanta Yesu Klistu, nimuji Spilitu waNzambi yetu."
"47006012 Ami namonang’a yuma yezhima nami yalong’a; ilang’a yuma yikwawu hiyakwashanang’aku. Ami namonang’a yuma yezhima nami yalong’a, ilang’a hinetezhi chuma nichimu kwikala mwanta wamuku."
"47006013 Kujya kwambala kwevumu niivumu jambala jayakujya; ilang’a Nzambi wakakisang’ana niivumu niyakujya. Muzhimba hiwakwila nachu wuvumbuku, wambala waMwanta niMwanta wambala wamuzhimba."
"47006014 Nzambi wasang’wili Mwanta, wakatusang’ula ninetu nang’ovu zhinji."
"47006015 Himuneluki nenu nyizhimba yenu yinekali yiji yambala yaKlistuku, tahinji? Inji ami nitwali yiji yaKlistu niyibalumuni kwikala yachivumbi, tahinji? Chinzhila!"
"47006016 Himuneluki nenu muntu wakamang’a nachivumbi nekali ninji muzhimba wumuku, tahinji? Mulong’a ninji, Mwayeji wawu anekali wumu."
47006017 Hakwila muntu wajibomba naMwanta nekali jehi spilitu wumu nayena.
47006018 Temukenu wuzhila. Chaputolang’awu antu nyilong’a yikwawu chakuminang’a hanzi yanyizhimba yawu; hakwila muntu welang’a wuzhila watamishang’a muzhimba winji yomweni.
"47006019 Himuneluki nenu nyizhimba yenu yinekali jehi Tembeli yambala yaSpilitu Wazhila wuji mujenu, imwatambwili kuji Nzambuku, tahinji?"
"47006020 Himwajihetaku, ayilanjili jehi nawuseya. Jichi lemeshenu Nzambi munyizhimba yenu."
"47007001 Nsang’u yimwasonekeli nenu, Chachiwahi iyala abuli kukwata hamumbanja?"
"47007002 Ilang’a hansang’u yawuzhila, amayala ezhima aji kwikala nawang’ojizhawu, niambanja ezhima aji kwikala nawamfumu zhawu iwu nawinji, iwu nawinji."
"47007003 Iyala amwili ing’ojinji mwatela, nimumbanja nawa mwomumu."
"47007004 Mumbanja hakweti chiyuulu chamuzhimba winjuku, ching’a mfumwinji; chochimu niiyala hakweti chiyuulu chamuzhimba winjuku, ching’a ing’ojinji."
"47007005 Bayi mujibonjaku, ching’a mutiyang’ana, mushamu mafuku akutong’ola, kulonja mujinki kukulombela, muhumang’ani cheng’i, kulonja Satana abuli kuyitesha hansang’u yakubula kujihemba."
"47007006 Chinahoshi mwenimu, nakumini jakuyikwasha hinayilezhi nshimbuku."
"47007007 Ilang’a natong’ozhoki nami chachiwahi amayala ezhima aji kwikala neyi chinekalami. Antu ezhima akweti mwayitong’welawu kuji Nzambi, iwu namwinji, iwu namwinji."
"47007008 Hinukuyilezha azhiki nawamfwila, nami chachiwahi wena ekali neyi chinekalami."
"47007009 Neyi hiyakutwesha kujihembaku, asumbuli tuhu. Chinawahi kujisumbula, hichinawahi kukabakana nakufwilang’a wuvumbuku."
"47007010 Antu ajisumbula jehi nukuyilezha; hiyami nukuyilezhaku, anayilezhi kuji Mwanta; ninji mumbanja bayi ashiya mfumwinjuku."
"47007011 Neyi wukumushiya, ashakami kwinji chakubula kusumbuka cheng’i; neyi nehi, akunjami cheng’i kuji mfumwinji; niiyala bayi aseng’a ing’ojinjuku."
"47007012 Hakwinza akwenu anashali, yami nukuyila, hiMwantaku; nami neyi haji manakwetu wukweti ing’ojinji wabula kukuhwelela, niyenowu mumbanja natiyi kuwaha kushakama namfumwinji, iyala bayi amuseng’aku."
"47007013 Nimumbanja wukweti mfumwinji wabula kukuhwelela, niyena iyala natiyi kuwaha kushakama ninji, bayi ashiya mfumwinjuku."
"47007014 Mulong’a iyala wabula kukuhwelela anamuzhilikili muji ing’ojinji; nimumbanja wabula kukuhwelela anamuzhilikili muji mfumwinji. Mukunkulwayi anyanenu akwikala akaji kuzhila; ilang’a ichi jinu, anekali kwawu azhila."
"47007015 Ilang’a neyi muntu wabula kukuhwelela nakeng’i kuya, muleki ayi. Manakwetu weyala hela wamumbanja hiyanamukasi hansang’u iyuku; Nzambi natutambikili kuwunja."
"47007016 Eyi mumbanja, wukwiluka ng’ahi, hamwaha wukwamwina mfumweyi? Hela eyi iyala, wukwiluka ng’ahi, hamwaha wukwamwina ing’ojeyi?"
"47007017 Antu ezhima ching’a ashakami mwomwanayitong’weluwu jehi kuji Mwanta, mwomwanayitambikiluwu kuji Nzambi. Jimu nayuulang’a muyipompelu yezhima."
"47007018 Muntu atambikawu iku waalama jehi, bayi abalumuka kwikala neyi chijimaku. Muntu atambikawu iku kanja aalami, bayi amwalamishaku."
"47007019 Kwalama hichumaku, nikubula kwalama hichumaku; chuma chalema yowu kuhemba mwayilezhawu kuji Nzambi."
47007020 Antu ezhima ekali mwomwajing’ililuwu hayitambikiluwu.
"47007021 Eyi hakutambikiluwu, wajing’i njung’u tahinji? Bayi wuwubang’aku; ilang’a neyi wukutwesha kufumamu, fumakumu tuhu."
"47007022 Mulong’a muntu atambikiluwu muji Mwanta hajing’iyi njung’u, nekali jehi mwana kambala kaMwanta. Nimuntu atambikiluwu hajing’iyi mwana, nekali jehi njung’u yaKlistu."
47007023 Ayilanjili jehi nawuseya; bayi mwikala anjung’u zhawantuku.
"47007024 Enu anakwetu, antu ezhima ashakami naNzambi mwomwayitambikililuwu."
"47007025 Nsang’u yakutena ambanja abula kujimonang’ahu jehi neyala; hiyananlezhi kuji Mwantaku, ilang’a nukuyilezha muchima wami, mulong’a nimuntu natambuli jehi luwi kuji Mwanta kulonja nishinshiki."
"47007026 Hansang’u zhakumona kukala kwamafuku anu, natong’i nami chachiwahi muntu akumini jakwikala mwomwekalilayi."
"47007027 Eyi wakasika kuji mumbanja, tahinji? Bayi wukeng’a kukasunukaku. Eyi wakasunuka kuji mumbanja, tahinji? Bayi wukeng’a kusumbula mumbanjaku."
"47007028 Hela wukusumbula hiwuneli nshijuku; hela mumbanja wukusumbuka haneli nshijuku. Ilang’a jinu, wenawa akamona yihung’u mumuzhimba; nalonji nami niyikwashuku."
"47007029 Enu anakwetu, ami nami mpinzhi yinakehi jehi; jichi kufuma hanu ákweti ambanja ekali neyi hiyakwetuku;"
"47007030 ájilang’a ekali neyi hiyajilang’aku; ázang’alalang’a ekali neyi hiyazang’alalang’aku, álanjang’a ekali neyi hiyakweti yumaku;"
"47007031 ákwatang’a kuyuma yamunu mwishina ekali neyi abulang’a kukwataku chikupu. Mulong’a yuma yampata yinu chiyijichi, yahitang’a."
"47007032 Nakeng’i enu mubuli kwakama. Muntu wabula kusumbula waakamang’a yuma yaMwanta, kulonja amutiyishi Mwanta kuwaha."
"47007033 Ilang’a muntu wasumbula waakamang’a yuma yamunu mwishina, kulonja amutiyishi ing’ojinji kuwaha."
"47007034 Cheng’i nawa, mumbanja wasumbuka hesekana namumbanja wabula kusumbukaku. Mumbanja wabula kusumbuka waakamang’a yuma yaMwanta, kulonja azhili nimumuzhimba nimuspilitu; hakwila wásumbuka waakamang’a yuma yamunu mwishina, kulonja amutiyishi mfumwinji kuwaha."
"47007035 Chinahoshi ichi nalonji nami niyikwashi; hinalonji kuyikasaku, nalonji kuyilezha yuma yayiwahi, kulonja mukalakelang’a Mwanta chakaji kuyikang’esha."
"47007036 Neyi haji iyala natong’ozhoki ninji haji nakumwila chachiwahi muzhiki winji anatonjiyuku, mulong’a mumbanja hakuswezha kukula, namoni ninji, hichinateluku, akumini jakwila mwakeng’ayi, ajisumbuli tuhu; haneli nshijuku."
"47007037 Hakwila iyala wajikang’a mumuchima winji, hikuji nsang’u zhakumukanzhikizhaku, wukweti nawa ng’ovu yakujihemba, nakoleshi mumuchima winji ninji muzhiki winji ashakami tuhu, jiyi wukwila chachiwahi."
"47007038 Nochu jinu, muntu wukusumbula wukwila chachiwahi; ilang’a muntu wukubula kusumbula jiyi nabajiki kwila chachiwahi."
"47007039 Mumbanja wakasika kuji mfumwinji mafuku ezhima hachijiyi iyala wamumi; ilang’a neyi mfumwinji nafwi nakasunuki jehi, natweshi kusumbuka neyala anakeng’iyi; ching’a jinu muji Mwanta hohu."
"47007040 Ilang’a ami natong’ozhoki nami wukuswezha kutiya kuwaha neyi wukushakama chochenochu. Natong’ozhoki nami, nikweti niSpilitu waNzambi mwenimu."
47008001 Nsang’u yayuma yanapeshuwu nachu ankishi. Tuneluki netu wezhima wetu tweluka. Kwiluka kwaletang’a kujinka wanta; hakwila kukeng’a kwakoleshang’a.
"47008002 Muntu natong’ozhoki ninji neluki, kanja eluki mwaji kwilukayuku."
"47008003 Muntu wakeng’a Nzambi, jiyi elukawu kuji Nzambi."
"47008004 Jichi hansang’u yakujya yuma yanapeshuwu nachu ankishi; etu tuneluki netu nkishi hichuma chalala munu mwishinaku; hikwekala wacheng’uku, ching’a Nzambi wumu hohu."
"47008005 Hela mwiwulu hela hamaseki, kuji atenang’awu nawu anzambi, mulong’a kwekala amavulu alumbishawu neyi Nzambi, nianyanta amavulu;"
"47008006 hakwinza kujetu kuji Nzambi wumu hohu, jiyi Tata; kuji yena jiku kwafumang’a yuma yezhima, jiku twahanjilang’a. Kuji niMwanta wumu hohu, jiyi Yesu Klistu, muji yena jimu mwekala yuma yezhima, jimu twahanjilang’a nawa."
"47008007 Antu amakwawu hiyeluka chenochuku; ilang’a amu, enzhilila jehi ankishi neyi chalala hiyuma yiji kwoku, ajyang’a yakujya yawu kafwampi neyi hichuma chanapeshuwu nachu ankishi; hiyakutamisha nachu chinlezhi chawu chamuchima chazeya."
"47008008 Kujya hikwatuwahishang’a kumesu aNzambuku. Neyi tukubula kujya hichikututamishaku, hela neyi tukujya nawa hichikutuwahishaku."
"47008009 Ilang’a babalenu, kusubuka kwenu iku kubuli kwikala chuma chakujimbwisha nachu akwenu azeya."
"47008010 Mulong’a neyi muntu wukukumona eyi weluka wunashakami mwitala jakupeshela ankishi nakujya, kwizhi chinlezhi chinji chamuchima chikukwatilaku ng’ovu yakujya yuma yanapeshuwu nachu ankishi."
"47008011 Kwiluka kweyi hikukunong’esha manakweyi wazeya, áfwililiyi Klistu."
"47008012 Chimwaputolang’a anakwenu nakukatisha chinlezhi chawu chamuchima chazeya, mwaputolang’a Klistu."
"47008013 Jichi neyi yakujya yikujimbwisha manakwami, nukuleka kujya mbizhi chikupu hayanyaka, nakenja kajimbwisha manakwami."
"47009001 Hinimwana wachisemwaku, tahinji? Hinikapostoluku, tahinji? Hinamumoni Mwanta wetu Yesu namesuku, tahinji? Enu himuji mujimu wami wamuji Mwantaku, tahinji?"
"47009002 Hela neyi nabuli kwikala kapostolu kumesu awantu acheng’i, hakwila kumesu enu nikapostolu chalala. Mulong’a enu yenu wunsahu wawupostolu wami wamuji Mwanta."
"47009003 Jichi chinajihakwilang’a kuji antu ansompeshang’a,"
"47009004 nami, tunabuli wanta wakujya hela wakunwa, tahinji?"
"47009005 Nabuli wanta wakusumbula mumbanja wakuhwelela niyang’a ninji munzhila, neyi chelang’awu apostolu amakwawu, nianakwaMwanta, niPetulu, tahinji?"
"47009006 Ami naBalanaba, yetu hohu tukubula kutwesha kuleka kukalakala nyijimu yakujikwasha nachu, tahinji?"
"47009007 Mwamonahu jehi ishijika wakalakalang’a, hakujifwetang’a yomweni, tahinji? Hela muntu wakuminang’a kwakujima itempa janyivinyu hohu, kujiilaku nyikabu nehi? Hela muntu wajiishang’a nyikoku, abuli kunwinaku mayeli?"
"47009008 Chinukuhosha mwenimu nahoshang’a mwanlezhang’awu antu, tahinji? Hela nshimbi yahoshang’a mwomumu;"
"47009009 mulong’a munshimbi yaMosi anasoneki nawu, Kukasa kukanwa kang’ombi hakuhulayi tijiku, chinzhila."
"47009010 Nzambi waakamang’a ang’ombi, tahinji wahosheleli hansang’u yetwetu? Eng’a, yetu asonekeleluwu, kulonja mukwakujima ajimi nakuching’ezha. Nimukwakuhula aching’ezhi kujiilamu."
"47009011 Etu twayikuwilili yuma yaSpilitu, komana chikukala neyi tukujya yuma yenu yakumuzhimba, tahinji?"
"47009012 Chatweshang’a antu amakwawu kutambula yuma yenu, etu tubuli kubajikamu, tahinji?"
"47009013 Mweluka jehi wena akalakeshang’a yuma yazhila ajyang’a yuma yakuTembeli, niwena emanang’a kukameng’a kakulambwila ajyang’a yakukameng’a."
"47009014 Jimu nawa mwalong’esheliyi Mwanta, ninji antu ashimunang’a nsang’u yayiwahi akajyi kunsang’u yayiwahi."
"47009015 Ami kwami hinakwati kuyumiyuku, hela chinasoneki ichi hinasoneki nami akankwashuku. Ami nakeng’i nami chachiwahi nikumini jakufwa hohu, habuli kumwekana muntu wukunlekesha kujisama kunajisamang’a."
"47009016 Chinashimunang’a nsang’u yayiwahi, hichikweti hakujisaminaku; anankunzhiki mujimu wakushimuna, ching’a nishimuni hohu. Oyu yihung’u yinukumonami neyi nukubula kushimuna nsang’u yayiwahi!"
"47009017 Mulong’a neyi nachilang’a chakufuma kumuchima wamami aweni, komana chikweti wulooku wachu, ilang’a neyi hichakumuchima wamami awenuku, anankunzhiki mujimu wambala wakushimuna."
"47009018 Inji wulooku wami hiwulookwinyi? Wowu wakushimuna nsang’u yayiwahi chakaji wuseya, kulonja nibuli kujya mwezhima munatweshang’a kujya kunsang’u yayiwahi."
"47009019 Hela hininjung’u yawantuku, najinki ami aweni wujung’u wakushimwina antu ezhima, kulonja nikokoli nachu amavulu."
"47009020 Kuji aYujeya nelili neyi nikaYujeya, kulonja nakakokoli nachu aYujeya, kuji antu aji kunshimbi nelili neyi niji kunshimbi, kutong’a ami hiniji kunshimbuku, kulonja nakakokoli nachu antu aji kunshimbi."
"47009021 Kuji antu abula nshimbi nelili neyi nabula nshimbi, kulonja nakakokoli nachu antu abula nshimbi; hinabula nshimbi kuji Nzambuku, nekala munshimbi yaKlistu."
"47009022 Kuji antu azeya nelili muntu wazeya, kulonja nakakokoli nachu antu azeya. Nekali jehi wesekana nawantu ezhima muyuma yezhima, kulonja mwezhimimu nitweshi kwamwina nachu amakwawu."
"47009023 Yuma yezhima yinelang’a, nayililang’a nsang’u yayiwahi kulonja nitambwilumu nkisu yayu."
"47009024 Muneluki nenu antu ajesekang’a lufuchi lwawu atemukang’a wezhima wawu, kwinza kusomwena, akusomwena wumu hohu. Ninenu temukenu kulonja akayisomweni."
"47009025 Antu ezhima ahemang’a nakujipaka ajihembang’a muyuma yezhima. Wena alonjang’a kutambula chibaaba chatokang’a, hakwila etu twalonjang’a kutambula chakátokang’a."
"47009026 Jichi ninami chinatemukang’a mwenomu, hinatemukang’a nakululutaku; chinalwang’a hinetang’a hampepelaku."
"47009027 Ilang’a nafumbang’a muzhimba wami nakuwukofwola, kulonja abuli kunkinzhika ami aweni nashimwinang’a antu acheng’i."
"47010001 Enu anakwetu, hinakeng’enu kuyamba cheliluwu ankakulula zhetuku; ajing’i mwishina jevu wezhima wawu; ahitili mukalung’alwizhi wezhima wawu;"
47010002 ayizhimikili muji Mosi nimwivu nimukalung’alwizhi wezhima wawu;
47010003 ajiili yakujya yawuspilitu yoyimu wezhima wawu;
"47010004 anwini yakunwa yawuspilitu yoyimu wezhima wawu. Mulong’a anwini kwilola jawuspilitu jayilonjeli, iloloju yowu Klistu."
"47010005 Hela chochu, Nzambi hatiyili kuwaha nawakwawu amavuluku; wayizhilumwini muchinkalampata."
47010006 Hiyuma yakutalilahu etu kulonja tubuli kufwila yuma yatama yafwililuwu wena.
"47010007 Bayi mwikala akwakufukamina ankishi, neyi chayifukaminuwu wena amakwawuku; neyi chanasonekuwu nawu, Antu ashakamini nakujya nakunwa, Hiyakunyamoka nakuhema."
"47010008 Bayi twila wuzhila neyi cheliluwu wena amakwawuku; hiyakufwa makombakazhi makumi ayeji namakombakazhi asatu (23,000) ifuku jawu jimu."
47010009 Bayi tumweseka Mwanta neyi chamwesekeluwu wena amakwawuku; hiyakuyizhilumuna kuji atupela.
47010010 Bayi mutoba neyi chatobeluwu wena amakwawuku; hiyakuyizhilumuna kuji mukwakuzhilumuna.
"47010011 Yumiyi jinu yayishikeneni wena kulonja etu tutaliluhu; ayisonekeli kulonja kutukonkomwena, etu tuji kunu kunsa yanyaka yamakonu."
"47010012 Jichi yowu natong’ozhoki ninji nemani, ababali wakenja kajimbuka."
"47010013 Hikunayiwani kutesha kwabulang’a kutweshawu antu ezhimaku; ilang’a Nzambi washinshika, hakwitezha kuyitesha chabajika mung’ovu zhenuku; chakuyiteshawu wukubusilaku nzhila yakupulukila, kulonja mutweshi kukakela."
"47010014 Jichi enu akwetu twakeng’a, temukenu kufukamina ankishi."
47010015 Chinahoshang’a nanenu nelang’a nami muyakwamaana; shinshikenu munukuhosha.
"47010016 Nami ilu lupasa lwankisu lutwakiswilang’a, hikukunjang’ana mumashi aKlistu hamu. Jinkenji iji jitwahumunang’a, hikukunjang’ana mumuzhimba waKlistu hamu."
"47010017 Hela tunekali amavulu, tuji jinkenji jimu, tuji muzhimba wumu; mulong’a wezhima wetu twatambulang’a jinkenji jimu, hamu."
47010018 Talenu chelang’awu aIsalela kumuchiji wawu. Wena ajyang’a yimuna yaketulang’awu anazhilili hamu nakameng’a kakulambwila.
"47010019 Nukuhosha namiji? Nami, chimuna chaketwilang’awu ankishi hichuma, tahinji? Hela nkishi hichuma chalala, tahinji?"
"47010020 Nehi, ami nami yimuna yaketulang’awu aZHentili aketwilang’a anjemoni, hiyamuketwilang’a Nzambuku. Hinakeng’enu kutambula hamu nawanjemonuku."
"47010021 Himukutwesha kwila munwa mulupasa lwaMwanta, munwa nawa mulupasa lwawanjemonuku. Himukutwesha kwila mutambula kumesa yaMwanta, mutambula nawa kumesa yawanjemonuku."
"47010022 Tumutiyishi Mwanta mukáwu, tahinji? Twamubajika ng’ovu, tahinji?"
"47010023 Yuma yezhima yalong’a; ilang’a yuma yikwawu hiyakwashanang’aku. Yuma yezhima yalong’a, ilang’a yuma yikwawu hiyakoleshang’aku."
"47010024 Bayi muntu alonja yakujiwahisha nachu yomwenuku, ching’a yakuwahisha nachu mukwawu."
"47010025 Yuma yalanjishang’awu kwakulanjila yezhima, kuminenu jakujya chakaji kwihula, mulong’a chinlezhi chamuchima hichikuyibayishaku."
"47010026 Iseki jezhima jambala jaMWANTA, niyuma yalumbamamu."
"47010027 Neyi muntu wabula kukuhwelela wukuyitambika kuya nakujya ninji, neyi munakeng’i kuya, kuminenu jakujya yakuyitentekelawu yezhima, chakaji kwihula, mulong’a chinlezhi chamuchima hichikuyibayishaku."
"47010028 Kwinza neyi akuyilezha kuji muntu wumu ninji, Iyi ayipeshela ankishi; bayi mujyaku, hansang’u yayenowu nayilezhi, nihansang’u yachinlezhi chamuchima."
"47010029 Ami nami chinlezhi chamuchima chamukwenu, bayi cheyeyi awenuku. Mulong’anyi wakunsompeshelawu chuma chinetezhi nachinlezhi chamuntu wacheng’i?"
"47010030 Neyi natambulang’a nakusakilila, mulong’anyi wakuntenenawu chatama nachuma chinasakililang’a?"
"47010031 Jichi jinu, hela mukujya hela mukunwa, mumwelang’a mwezhima ilenung’a kulonja kulemesha Nzambi."
"47010032 Bayi mwila chuma chakujimbwisha hela aYujeya, hela aGliki, hela chipompelu chaNzambuku."
"47010033 Chochinatiyishang’a antu ezhima kuwaha muyuma yezhima, hinakeng’i kwami kujikwasha ami awenuku; ching’a yowu kukwasha antu amavulu, kulonja amwinewi."
"47011001 Ikalenu akwakung’imbuzhola ami, neyi chinelang’a ami nawa nembuzholang’a Klistu."
"47011002 Nayihameki chimwang’anukang’a muyuma yezhima, nichimwakakelang’a yaaku, mwomunayilezheli ninami."
"47011003 Nakeng’i mwiluki nenu, mutu weyala jiyi Klistu; mutu wamumbanja jiyi iyala; mutu waKlistu jiyi Nzambi."
"47011004 Iyala wukulombela hela kuplofweta, kumutu kwakubuta, nasawuli mutu winji."
"47011005 Ilang’a mumbanja wukulombela hela kuplofweta, kumutu kwakaji kubuta, nasawuli mutu winji, mulong’a hichuma chochimu neyi natewuli nkumbu."
"47011006 Mulong’a neyi mumbanja wukubula kubuta kumutu, aleli nsuki; ilang’a neyi mumbanja namoni kumulela nsuki, hela kumutewula kawewula, chikweti nsonyi, ching’a ajibuti."
"47011007 Iyala kubuta kumutu chinzhila, mulong’a yena hichimfwana nilubanzhi lwakulema kwaNzambi; hakwila mumbanja hilubanzhi lwakulema kweyala."
"47011008 Mulong’a iyala hafumini kuji mumbanjaku, mumbanja jiyi wafumini kuji iyala."
"47011009 Iyala hiyamuleng’eleli mumbanjaku, hakwila mumbanja jiyi aleng’eleluwu iyala."
"47011010 Jichi hachumichi mumbanja waji kwikala nachinzhikizhilu chawanta kumutu winji, hansang’u yawang’elu."
"47011011 Hela chochu, muji Mwanta mumbanja hekala kankawinji chakaji iyalaku, hela iyala hekala kankawinji chakaji mumbanjaku."
"47011012 Mulong’a mumbanja amufumishili kuji iyala, niiyala nawa amuvwalang’a kuji mumbanja; ilang’a yuma yezhima yafumang’a kuji Nzambi."
"47011013 Sompenu enu aweni; chatela mumbanja kulombela kuji Nzambi chakaji kubuta kumutu, tahinji?"
"47011014 Chisemwa chacheni hichayitang’ishang’a ninji iyala wukweti nsuki zhazhilehi nasawukuku, tahinji?"
"47011015 Ilang’a mumbanja neyi wukweti nsuki zhazhilehi, hilubanzhi lwakulema kwinji; mulong’a amwinkeli nsuki zhikali zhakujibuta nachu."
"47011016 Neyi kuji muntu wukuleta ntaji, etu, hela yipompelu yaNzambi, hitwelang’a chochochuku."
"47011017 Chinukuyitang’isha mwenimu, hichakuyihameka nachuku; mulong’a mwapompang’a chakutamisha, hichakuwahishaku."
"47011018 Chuma chakusambila chinatiyi, nawu chimwapompang’a mwambokang’a mukachi kenu, ninami mwekwawu netezhi nami mwalala."
"47011019 Mulong’a ching’a hamwekana kujambula mukachi kenu, kulonja álumbuluka amwekani."
47011020 Jichi chimwapompang’a mwakang’anyang’a kujya chawizha chaMwanta.
"47011021 Mulong’a chimwajyang’a wezhima wenu, mwasambilang’a kujijiila yakujya yenu; wumu hakutiya nzala, mukwawu hakusheta."
"47011022 Aka! Ochu chimukusekesha chipompelu chaNzambi nakutiyisha antu abula yuma nsonyi, himwaheta matalenu akujiila hela akunwinaku, tahinji? Niyili namiji? Niyihameki nanochu chimwelang’a mwenimu, tahinji? Nehi, hinayihamekuku."
"47011023 Chuma chinayilezheli enu, nachitambuli kuji Mwanta; cheliliyi Mwanta Yesu wufuku wamufukezheluwu,"
"47011024 wanoneni jinkenji, chanasakililiyi hakujihumuna, hakwila ninji, Weniwu jiwu muzhimba wami wanenkuwu hanyizhimba yenwenu; ilenung’a mwenimu mung’anakanang’a nachu."
"47011025 Jichi cheliliyi nawa ninalupasa, chaneluwu anajyi jehi, hakwila ninji, Lupasilu jichi chitiyang’enu chachiha chamumashi ami; ilenung’a mwenimu, chezhima chimukunwang’a, mung’anakanang’a nachu."
"47011026 Mulong’a chezhima chimukujyang’a jinkenji iji, nichimukunwang’a mulupasilu, himukutiyakesha kufwa kwaMwanta nichakenzayi."
"47011027 Jichi muntu wukujya jinkenji iji, hela wukunwa mulupasa lwaMwanta chakaji kutela, wukumona mulong’a wakusawisha muzhimba nimashi aMwanta."
"47011028 Muntu ajeseki yomweni, kulonja atweshi kujya kujinkenji iji, nikunwa mulupasilu."
"47011029 Mulong’a muntu wukujya nakunwa chakubula kumwenamu Muzhimba, wukujya nakunwa chakujiletela mulong’a."
"47011030 Jihu hanafumi antu amavulu kuzeya mukachi kenu, nikukatakata, niamakwawu kuya mutulu."
47011031 Neyi twajishinshikang’a etu aweni hiyaji kutusompeshaku.
"47011032 Ilang’a chatusompeshang’awu, atufumbang’a kuji Mwanta, kulonja tubuli kumwena mulong’a hamu nawantu ampata yamunu mwishina."
"47011033 Enu anakwami, chimukupompang’a nakujya, jiching’ililenung’a muntu namukwawu."
47011034 Muntu natiyi nzala akajyang’ahu jehi kwitala jinji; kulonja chimukupompa chibuli kuyiletela mulong’a. Nsang’u zhinashaluku nakalong’esha hinamba kenza.
"47012001 Enu anakwetu, hinakeng’enu kuyamba yuma yaSpilituku."
"47012002 Muneluki jehi chimwajing’i aZHentili mwalumbukili nakulonjela ankishi abulang’a kuhosha, mwezhima mwayitweleluwu mwomu."
"47012003 Jichi nakeng’enu mwiluki muntu wukuhosha ninji Yesu washing’ewa, hahoshang’a muji Spilitu waNzambuku. Muntu wukuhosha ninji Yesu jiyi Mwanta, kuchihosha ching’a muji Spilitu Wazhila."
"47012004 Kuji yamukunkulu yamboka, ilang’a Spilitu yowumu."
"47012005 Kuji nyijimu yamboka, ilang’a Mwanta yowumu."
"47012006 Kuji kukalakala kwamboka, ilang’a Nzambi yowumu wakalakalang’a yuma yezhima muji ezhima."
"47012007 Ilang’a haji muntu wezhima, anamwinki mwamwekena Spilitu, kulonja kukwashang’ana."
"47012008 Mulong’a muntu wumu anamwinki izu jamaana naSpilitu; mukwawu anamwinki izu jakwiluka, mwaya Spilitu yowumu;"
"47012009 mukwawu anamwinki kukuhwelela, naSpilitu yowumu; mukwawu anamwinki yamukunkulu yakuuka, naSpilitu yowumu;"
47012010 mukwawu anamwinki kwila yihayamisha; mukwawu anamwinki kuplofweta; mukwawu anamwinki kushinshika aspilitu amboka; mukwawu anamwinki majimi amboka; mukwawu anamwinki kulumbulula majimi.
"47012011 Yamukunkulu yezhimiyi ayikalakeshang’a kuji Spilitu yowumu, wayambwilang’a hamuntu hamuntu mwaya muchima winji."
"47012012 Muzhimba chiwuneli wumu, wekala nayiji yayivulu, niyiji yamumuzhimba yezhima, hela yayivulu, yineli muzhimba wumu; jichi chekalayi niKlistu nawa."
"47012013 Mulong’a wezhima wetu atuzhimika jehi muji Spilitu wumu twikali muzhimba wumu, hela aYujeya hela aGliki, hela anjung’u hela hiyanjung’uku, wezhima wetu atunwisha jehi kuji Spilitu wumu."
"47012014 Mulong’a muzhimba hiwekala chiji chimu hohuku, yekala yayivulu."
"47012015 Neyi mwenju wukuhosha ninji, Chinabula kwikala chikasa hiniwamuzhimbaku; chalala kwaamu, hanekali wamuzhimbaku, tahinji?"
"47012016 Neyi itu jikuhosha ninji, Chinabula kwikala jisu hiniwamuzhimbaku; komana hanekali wamuzhimbaku, tahinji?"
"47012017 Neyi muzhimba wezhima wukwikala jisu hohu, wukutiya nanka? Neyi muzhimba wezhima wukwikala itu hohu, wukutiya nanka ivumba?"
"47012018 Ilang’a Nzambi nashi mumuzhimba yiji yezhima, hachiji hachiji, mwomwatiyililiyi kuwaha."
"47012019 Inji neyi yezhima yinekali chiji chimu hohu, muzhimba waji kwikala kujihi?"
"47012020 Jichi jinu kwekala yiji yayivulu, ilang’a muzhimba wumu."
"47012021 Jisu hijikutwesha kwila chikasa ninji, Eyi hiwukweti mujimuku! Hela mutu hiwukutwesha kwila nyenju ninji, Enu himukweti mujimuku!"
"47012022 Eng’a, mwalala yiji yamumuzhimba yinekali neyi hiyaheta ng’ovuku, jiyi yikweti nyijimu."
"47012023 Niyiji yitwatong’ozhokang’a netu yabula kulema chalala, jiyi twalemeshang’a nankashi; niyiji yetu yikweti nsonyi, jiyi yabajika kulema,"
"47012024 hakwila yiji yetu yalubanzhi hiyakalaku. Ilang’a Nzambi napati chachiwahi muzhimba, naswezhi kulemesha yiji yabula kulema;"
"47012025 kulonja mumuzhimba mubuli kwikala kwambuka, ching’a yiji yezhima yihembang’ani."
"47012026 Neyi chiji chimu chikukaba, yiji yezhima yamwenang’a hamu kukaba; hela chimu akuchilemesha, yiji yezhima yazang’alelang’a hamu"
"47012027 Enu muji muzhimba waKlistu, muntu himuntu hichiji chamuzhimbowu. ."
"47012028 Nzambi nashi muchipompelu, ákusambila apostolu, ámuchiyeji atuplofwetu, ámuchisatu antang’ishi; himukulonjela akwayihayamisha; kufumahu akwayamukunkulu yakuuka, niankwashi, niakwakuyuula, niáhoshang’a majimi amboka."
"47012029 Antu ezhima hiyapostolu, tahinji? Antu ezhima hiyatuplofwetu, tahinji? Antu ezhima hiyantang’ishi, tahinji? Antu ezhima hiyakwakukong’a yihayamisha, tahinji?"
"47012030 Ezhima akweti yamukunkulu yakuuka, tahinji? Ezhima ahoshang’a majimi, tahinji? Ezhima alumbululang’a majimi, tahinji?"
47012031 Ilang’a fwilenu nankashi yamukunkulu yabajika. Jichi nukuyilezha nzhila yabajikamu nankashi kuwaha.
"47013001 Neyi ami nahoshang’a majimi awantu niawang’elu, ilang’a nabula kukeng’a, neli jehi neyi chikung’u chikuvuma, hela neyi mpwambu yikutiyakana ngoo-ngoo-ngoo."
"47013002 Neyi neluka kuplofweta, nimwalumbulukila yizhinjilu yezhima, nimaana ezhima; hela neyi nikweti kukuhwelela kwezhima nikwakututulula nachu mapiji, ilang’a nabula kukeng’a, niwamukunkulwayi tuhu."
"47013003 Neyi nukwinka mahetami ezhima nijiishi atuzweng’i, hela neyi nukwinka muzhimba wami awochi, ilang’a nabula kukeng’a, hichikunkwasha nihantuku."
"47013004 Kukeng’a kwajung’umikang’a, kukweti niluwi; kukeng’a hikwahetang’a ichimaku; kukeng’a hikwajinkang’a wantaku; hikwajitoheshang’aku;"
47013005 hikwelang’a chuma chabula kutelaku; hikwakokwelang’a kwinji hohuku; hikwanyakalang’a kuzuwaku; hikwafuukwilang’a mukwawu chuma chatamaku;
"47013006 hikwazang’alalang’a nayuma yabula kulong’aku, kwazang’alalang’a nawalala."
"47013007 Kwaking’ang’a ho-o, kwakuhwelelang’a ho-o, kwaching’ezhang’a ho-o, kwatatakenang’a ho-o."
47013008 Kukeng’a hikwakang’anyang’aku. Ilang’a hela kuplofweta kwamba kahita; hela majimi amba kamwena; hela kwiluka kwamba kahita.
"47013009 Mulong’a twelukang’a mwanti, twaplofwetang’a nawa mwanti;"
"47013010 ilang’a chamba kenza chuma chalala chashikilamu chikupu, yuma yakumininamu akayifumishamu."
"47013011 Chinajing’i kansi nahoshelang’a yawansi, natiyilang’a mwawansi, natong’ozhokelang’a yawansi; ilang’a hanu hinakuli jehi, naleki jehi yuma yawansi."
"47013012 Mulong’a hanu tuchiji kumona muchibanzhilu neyi mumbunju, ilang’a henohu twamba kajimona mesu namesu; hanu neluka hanti, ilang’a henohu nakeluka chikupu neyi chanang’ilukuwu ami."
"47013013 Ichi jinu kwekala kukuhwelela, nikuching’ezha, nikukeng’a, yumiyi yisatu; chaswezha kulema yowu kukeng’a."
"47014001 Lonjenu kukeng’a. Fwilenu nawa niyamukunkulu yaSpilitu, ching’a muswezheshi kuplofweta."
"47014002 Muntu wahoshang’a mwijimi jacheng’i wahoshang’a naNzambi, hahoshang’a nawantuku; mulong’a kwosi muntu wukuchitiyaku, ilang’a wahoshang’a nsang’u zhakuzhinja muSpilitu."
"47014003 Hakwinza muntu waplofwetang’a wahoshang’a nawantu kulonja kuyikolesha, nikuyikonkomwena, nikuyikunjezha."
47014004 Muntu wahoshang’a mwijimi jacheng’i wajikoleshang’a yomweni hohu; hakwinza muntu waplofwetang’a wakoleshang’a chipompelu.
"47014005 Ami nakeng’i muhoshi majimi wezhima wenu; hakwila chuma chinakeng’i nankashi nami muplofweti. Mulong’a muntu waplofwetang’a wabajika muntu wahoshang’a majimi, ching’a yolumbulula kulonja kukolesha chipompelu."
"47014006 Jichi jinu enu anakwetu, neyi nukwinza kujenu nakuhosha majimi, chakaji kuhosha munayi chimwekeshu, hela munabuli kuya kwiluka hela kuplofweta hela kutang’isha, chikuyikwasha ng’ahi?"
"47014007 Niyuma yakaji wumi, yiji neyi chimama nikajaja, neyi yikuvuma chakaji kulumbuluka, akwiluka ng’ahi mwanembuwu chimama hela kajaja?"
"47014008 Neyi mpùng’a yikuvuma chakaji kulumbuluka, hinyi wukumanyeka ayi kunzhita?"
"47014009 Ninenu nawa chochimu; neyi mukubula kuhosha mazu alumbuluka, akwiluka ng’ahi mumukuhosha? Chiji neyi mukuhosha kwamumpepela hohu."
47014010 Chalala mumpata yamunu mwishina mwekala majimi amavulu amboka; hikwekala nijimu jabula mujayaku.
"47014011 Jichi jinu, neyi nabuli kwiluka mwaya ijimi jamuntu wukuhosha, nukwikala kuji yena neyi mwenyi, niyena nawa wukwikala neyi mwenyi kujami."
"47014012 Yamukunkulu yaSpilitu yimuji nakufwila, fwilenu nankashi yakukolesha nachu chipompelu."
"47014013 Jichi muntu wukuhosha mwijimi jacheng’i, alombeli kulonja atweshi kulumbulula."
"47014014 Mulong’a neyi nukulombela mwijimi jacheng’i, spilitu yami jiyi yiji nakulombela, ilang’a kashinshi kami hikakumwenamu chumaku."
47014015 Ching’a nila ng’ahi? Ching’a nilombeli naspilitu ninakashinshi nawa; ching’a niimbi naspilitu ninakashinshi nawa.
"47014016 Mukunkulwayi neyi wukukiswila nkisu naspilitu hohu chiwukusakilila, mukwenu wabula kwiluka muyalumbulukila wukwitezha ng’ahi ninji, Amena? Mulong’a yena kwinji hanatiyi muwunahoshuku."
"47014017 Chakusakilila wunasakilili chachiwahi, hakwinza mukwenu hiwunamukoleshuku."
47014018 Nasakililang’a Nzambi nami nahoshang’a majimi chakubajika enu ezhima;
"47014019 hakwinza muchipompelu nakeng’a nankashi kuhosha nakashinshi kami hela mazu atanu akutang’isha nachu akwetu; kubajika kuhosha mwijimi jacheng’i ikumi jamakombakazhi (10,000) amazu."
"47014020 Enu anakwetu, bayi mutong’ozhoka yawansuku; kunsang’u yankunyi ikalenu anyikeki, muyitong’ozhoka ikalenu akula jehi."
"47014021 Munshimbi anasoneki nawu, Nakahosha namunziwu nawantu amajimi acheng’i, nanyivumbu yawenyi; MWANTA ninji, Hela chochu, hiyakantiyaku."
"47014022 ichi majimi hichinzhikizhilu kuji antu abula kukuhwelela, hichawakwakukuhwelelaku; hakwinza kuplofweta hichinzhikizhilu kuji akwakukuhwelela, hichawantu abula kukuhwelelaku."
"47014023 J Jichi neyi chipompelu chezhima chinapompi, ninenu ezhima himukuhosha majimi, neyi mukwing’ila antu abula kwiluka muyalumbulukila, hela abula kukuhwelela, hiyakuhosha nawu mwanjalaku?"
"47014024 Hakwila neyi ezhima aji nakuplofweta, himukwing’ila muntu wabula kukuhwelela hela wabula kwiluka muyalumbulukila, akumukonkolola hela kumusompesha kuji antu ezhima."
"47014025 Yuma yanazhinjiyi mumuchima winji yikumwekana, wukubulamana heseki nakujifukula kuji Nzambi, wukwila ninji, Chalala Nzambi wekala mukachi kenu"
"47014026 Nochu jinu enu anakwetu, mukwilang’a ng’ahi? Chimwapompang’a, iwu wukweti isamu, iwu wukweti nsang’u yakutang’isha, iwu wukweti chuma chanamumwekesheluwu, iwu wukweti ijimi jacheng’i, iwu wukweti kulumbulula. Ilenung’a yuma yezhima kulonja mukoleshi akwenu."
"47014027 Neyi akuhosha mwijimi jacheng’i, ahoshi hela antu ayeji, bayi abajika asatuku, iwu alonjeli mukwawu, wumu, wumu; muntu wumu alumbululi."
"47014028 Neyi hikuji mukwakulumbululaku akumini jakumwena muchipompelu, ahoshi naNzambi mumuchima winji."
"47014029 Niatuplofwetu ahoshi ayeji hela asatu, akwawu ashinshikumu."
"47014030 Neyi muntu nashakamuku jiyi anamwekesheluwu chuma chimu, muntu watachi asambili kumanisha."
"47014031 Mulong’a chachiwahi kuplofweta wezhima wenu, wumu alonjeli mukwawu, kulonja ezhima akwati maana, ezhima akwati ng’ovu."
47014032 Aspilitu awatuplofwetu ovwahilang’a atuplofwetu.
"47014033 Mulong’a Nzambi hiNzambi wakuluwang’eshaku, hiNzambi wakuwunja; neyi chekala muyipompelu yawakwakuzhila yezhima."
"47014034 Ambanja amweni muyipompelu, mulong’a chinzhila wena kuhosha; akumini jakwovwahila, neyi chinahoshi nshimbi nawa."
"47014035 Neyi akukeng’a kwiluka chuma, ehuli amfumuzhawu aweni kumatalawu; mulong’a mumbanja kuhosha muchipompelu chikweti nsonyi."
"47014036 Komana izu jaNzambi jafumini kujenu, hela jashikili kujenu kankawenu hohu, tahinji?"
"47014037 Muntu natong’ozhoki ninji nikaplofwetu, inji kwizhi nimuntu waSpilitu, eluki chikupu ninji iyi yuma yinasoneki, hinshimbi yaMwanta."
"47014038 Ilang’a muntu nayambi, ayambi kwinji."
"47014039 Jichi jinu enu anakwami, fwilenu kuplofweta, bayi mulekesha kuhosha mumajimuku."
47014040 Ching’a yuma yezhima ayili mwatelela nakulong’a.
"47015001 Nochu enu anakwetu, nukuyilezha nsang’u yayiwahi yinayishimwinini, yimwatambwili, mwomu mwemana."
"47015002 Yoyi nsang’u yakuyamwina, neyi mukukakelamu; neyi nehi, kwizhi mwakuhweleli chamukunkulwayi."
"47015003 Mulong’a nasambilili kuyilezha nsang’u yanlezheluwu ami, yeliluwu nawu, Klistu wafwili kukoola nshiji zhetu, mwomwaya nyikanja yazhila,"
"47015004 nawu, amuzhiikili, amusang’wili muji afu hefuku jamuchisatu, mwomwaya nyikanja yazhila;"
"47015005 nawu, wamwekeni kuji Petulu, kulonjelamu nikuji ikumi nayeji (12)."
"47015006 Kulonjelamu hakumwekana kuji anakwetu apompeli hamu, kuyichinja abajikili nkulakazhi zhitanu (500); amavulu achiji kwoku nikulelu, amakwawu anakami jehi tulu."
"47015007 Kulonjelamu hakumwekana kuji Yakoba, kulonjelamu hakumwekana kuji apostolu ezhima."
"47015008 Nkumininaku hakumwekana nikujami nawa, nafwana neyi mwana wakusulumuna mwivumu."
"47015009 Mulong’a ami yami nakehelamu haji apostolu ezhima, hinatela kuntena nawu kapostoluku mulong’a nakabishili chipompelu chaNzambi."
"47015010 Ilang’a mwezhima munekali imu, nekalumu naluwi lwaNzambi hohu; niluwi lwinji lwantiyililiyi hilunayi mwamukunkuluku. Eng’a, najikiti chakubajika ezhima, ilang’a hiyamuku, lwoluwi lwaNzambi najing’i nalu."
"47015011 Jichi twashimunang’a, hela ami hela wena, enu himukukuhwelela."
"47015012 Inji neyi Klistu amushimunang’a nawu amusang’ula jehi muji afu, enu amakwawu mwahoshelang’aji nenu afu hiyakuyisang’ulaku?"
"47015013 Jichi neyi afu hiyakuyisang’ulaku, komana niKlistu hiyamusang’wiluku."
"47015014 Neyi Klistu hiyamusang’wiluku, komana kushimuna kwetu kunekali jehi kwamukunkulwayi, nikukuhwelela kwenu kunekali jehi kwamukunkulwayi nawa."
"47015015 Neyi afu hiyakuyisang’ulaku, komana niKlistu hiyamusang’wiluku, ninetu, twashimunang’a netu Nzambi wamusang’wili Klistu muji afu, tunekali jehi ayinsahu akutwambila Nzambi."
"47015016 Mulong’a neyi afu hiyakuyisang’ulaku, komana niKlistu nawa hiyamusang’wiluku."
"47015017 Neyi Klistu hiyamusang’wiluku, kukuhwelela kwenu kunekali jehi kwamukunkulwayi, muchiji munshiji zhenu,"
47015018 niantu anakami jehi tulu muji Klistu ananong’i jehi kwawu.
"47015019 Neyi tunakuhweleli Klistu muwumi wunu hohu, komana yetu tunabajiki antu ezhima wushona."
"47015020 Ilang’a Klistu amusang’ula jehi muji afu, nekali jehi nyikabu yatachi yawenawa anakami tulu."
"47015021 Mulong’a chaleteluwu kufwa kuji muntu, kuji muntu nawa jiku kwenzhili kusang’uka kwawafu."
"47015022 Mulong’a chafwang’awu antu ezhima muji Ajama, jichi nawa antu ezhima akayihanjishila muji Klistu."
"47015023 Ching’a muntu nachenju chinji, muntu nachenju chinji; Klistu jiyi nyikabu yatachi, nkumininaku niantu ambala aKlistu hakenzayi."
"47015024 Henohu jihu hakenza kukumisha, hakalubulayi Klistu wanta kuji Nzambi, yowu Tata; hamba kela nanong’eshi jehi chiyuulu chezhima, niwanta wezhima, ning’ovu zhezhima."
"47015025 Ching’a akayuula yuule-e, nichamba kajatayi ayilumbu zhinji ezhima."
"47015026 Chilumbu chakukuminina akanong’eshayi, yowu kufwa."
"47015027 Mulong’a mumukanja wazhila aneli nawu, Anamwovwahishili yuma yezhima nakuyisha mwishina janyenju yinji. Ochu chaneliyi ninji anamwovwahishili yuma yezhima, hiyanateni niwámwovwahishilili yuma yezhimaku."
"47015028 Chakela yuma yezhima yinamwovwahili jehi yena, henohu niyomweni Mwana nawa wakamwovwahila Mukwakwovwahisha yuma yezhima; kulonja Nzambi akekali jiyi hohu kankawinji chikupu, mwezhima"
"47015029 Neyi nehi, inji awa azhimikilang’awu afu analonjiji? Neyi afu hiyakayisang’ulaku, ayizhimikilang’aji?"
"47015030 Iku kufwa kutwakeng’ang’a kumona hefuku hefuku, tukukúmwenaji?"
"47015031 Enu anakwetu, nukuyilezha chakola, nanochu chinajisaminang’a hansang’u yenu muji Klistu Yesu Mwanta wetu, nami nafwang’a hefuku hefuku."
"47015032 Chinalwili kuEfwesesa neyi chalwang’awu antu nawanyama ayisumi, chikunheteshaji neyi afu hiyakuyisang’ulaku? Komana tukumini jakujya nakunwa, Mulong’a kumajiki tukufwa."
47015033 Bayi ayijimbaku; kujikunja nawantu atama kwatamishang’a maana amawahi.
"47015034 Tonenu mwikali along’a, mubuli kuputola; mulong’a kuji antu amu hiyamwiluka Nzambuku. Chinahoshi ichi nalonji kuyitiyisha nsonyi."
"47015035 Muntu wumu wukwihula ninji, Afu akuyisang’ula ng’ahi? akenza namuzhimba wuji ng’ahi?"
"47015036 Eyi wabula maana, oyu yiwukutumba, ching’a yisambili kufwa kulonja yihanji."
"47015037 Ninoyu mbutu yiwukutumba, hiwukutumba chuma chamba kekalaku, ching’a inawu jajeni, hela jatijiku hela jambutu yacheng’i."
"47015038 Ilang’a Nzambi hakuyimenesha mwakeng’elayi yomweni, mbutu namwayu, mbutu namwayu."
"47015039 Nyizhimba yezhima hinyizhimba yoyimuku; kuji yawantu, kuji nyizhimba yacheng’i yawanyama, kuji nyizhimba yacheng’i nawa yawatuja, niyacheng’i yawanshi."
"47015040 Kuji nyizhimba yamwiwulu, ninyizhimba yahanu hamaseki. Kuji lubanzhi lwachuma chamwiwulu, kuji lubanzhi lwacheng’i lwachuma chahanu hamaseki."
"47015041 Kuji lubanzhi lwetang’wa, kuji lubanzhi lwacheng’i lwakakwezhi, nilubanzhi lwacheng’i lwatutumbwa; mulong’a nitutumbwa twaambuka, aka nalubanzhi lwaku, aka nalubanzhi lwaku."
"47015042 Jichakekala kusang’uka kwawafu. Ákutumbawu nakutoka, akamusang’ula nakubula kutoka."
"47015043 Ákutumbawu nakusawuka, akamusang’ula nalubanzhi lwakulema. Ákutumbawu nakubula ng’ovu, akamusang’ula nang’ovu."
"47015044 Muzhimba waheseki wakutumbawu, akawusang’ula himuzhimba waspilitu. Kwekala muzhimba waheseki, kwekala nawa muzhimba waspilitu."
"47015045 Jichi anasoneki nawa nawu, Ajama watachi welili muntu wamumi; Ajama wakukuminina welili spilitu wahanjishang’a."
"47015046 Waheseki jiyi wasambilang’a, bayi waspilituku, himukulonjela waspilitu."
47015047 Muntu watachi wahamaseki hilunkung’u; Muntu wamuchiyeji wamwiwulu.
"47015048 Chineli muntu wahamaseki hilunkung’u, chochajuwu ninawa ahamaseki nawa; chekalayi wamwiwulu, jichi chajuwu ninawa amwiwulu nawa."
"47015049 Chitunekali mwekalayi muntu wahamaseki, jimu mutwakekalila nawa neyi chekalayi Muntu wamwiwulu."
"47015050 Ichi jinu enu anakwetu, nukuhosha nami muzhimba waheseki hiwukutwesha kuswana wanta waNzambuku; hela kutoka hikukuswana kubula kutokaku."
"47015051 Tiyenu niyilezhi chizhinjilu. Wezhima wetu hitwakakama tuluku, ilang’a akatubalumuna wezhima wetu;"
"47015052 hohenohu, mukulabula kwajisu, hampùng’a yakukuminina. Mulong’a mpùng’a yakavuma, niafu akayisang’ula nakubula kutoka, ninetu akatubalumuna."
"47015053 Mulong’a ichi chatokang’a ching’a chakavwala kubula kutoka, niniwu wafwang’a ching’a akavwala kubula kufwa."
"47015054 Ichi chatokang’a chichakavwala kubula kutoka, niniwu wafwang’a chakavwalayi kubula kufwa, henohu jihu jinu hakalumbuluka ichi chanasonekuwu nawu, Mushinju wunaminyi kufwa."
"47015055 Eyi kufwa, mushinju weyi wowujihi? Eyi kufwa, kusumana kweyi kwokujihi?"
47015056 Imuna yakufwa yoyi nshiji; ng’ovu yanshiji nshimbi.
47015057 Tumusakililenu Nzambi watwimikilang’a mushinju muji Mwanta wetu Yesu Klistu.
"47015058 Jichi enu anakwetu twakeng’a, ikalenu akola mbe chakaji kuswizhewa. Swezhenu kukalakala mujimu waMwanta mafuku ezhima, mulong’a mweluka jehi kukalakala kwenu kumwakabakanang’a muji Mwanta hikwamukunkulwayuku."
"47016001 Nsang’u yakupompesha yamukunkulu yakukwasha nachu akwakuzhila. Munalezheleli yipompelu yamuNG’alizha, jimu mumukwila ninenu nawa."
"47016002 Hamulungu, jojifuku jatachi, jihu himukutentekela hambaji mali wezhima wenu, iwu mwanaheteliyi, iwu mwanaheteliyi, kulonja chinakenza nakawani yakupompesha jehi."
"47016003 Chinakashika nakatemesha antu imukwitezha munyikanja yenu, akatwali yamukunkulu yenu kuYelusalema."
"47016004 Neyi chakawaha kuya ninami, nakaya nawu."
"47016005 Ami nakenza kujenu neyi nahiti jehi muMasijoniya, mulong’a chalala jimu nakahitila."
"47016006 Kwizhi nakashakama nenu hela kuchelukilaku nvula, kulonja mwakanshinzhikizhuku munzhila yami kwezhima kunakaya."
"47016007 Hinakeng’i kuyimona katataka chakuhita munzhilaku; mulong’a nakuhweleli nami, neyi Nzambi netezhi nakashakama nenu mafuku."
47016008 Ching’a nakalabila kuEfwesesa nichakashika Pentekosta
47016009 mulong’a chenzelu cheneni chanyijimu chinang’enzulukili; kuji nawa ayilumbu amavulu.
"47016010 Neyi Timotewu wakashika oku, akashakami nanenu chakaji woma; mulong’a wakalakalang’a mujimu waMwanta neyi chinelang’a ami nawa."
"47016011 Bayi amujiwula kuji muntuku. Ilang’a mwakamushinzhikizhang’aku nawa chachiwahi munzhila yinji, kulonja akenzi kujami, mulong’a niji nakumutalila nami wakenza hamu nawanakwetu."
"47016012 Nsang’u yamanakwetu Apolosi. Namulembeleli nankashi nami enzi kujenu nawanakwetu, ilang’a yena hanakeng’i kwinza oku katatakaku; ninji wakenza hichakamuwahila kwinza."
"47016013 Tonenu, imanenu chakola muchikuhwelelu, jikwatishenuku kuzhawuyala, ikalenu nang’ovu."
"47016014 Yuma yezhima yimukwila, yilenu mukukeng’a."
"47016015 Enu anakwetu, muneluki akwetala jaStefwanasi, jiyi nyikabu yamuAkaya yatachi; muneluki chanashuwu muchima kumujimu wakukalakela akwakuzhila."
"47016016 Jichi nayilembeleli nami mwovwahilang’a wena ajochu, niantu ezhima ankwashang’a mumujimu nikukabakana."
"47016017 Natiyi kuwaha chanenzuwu aStefwanasi naFwotunatu niAkayikusi, mulong’a wena anang’ilili yimwabulili kung’ililenu."
47016018 Wena anatulishi muchima wamami niwenwenu nawa. Jichi tambulenung’a antu ajochu.
"47016019 Yipompelu yamuAsiya yinayimushi. Akwila naPlisila anayimushi nankashi muji Mwanta, nichipompelu chekala mwitala jawu."
47016020 Anakwetu ezhima anayimushi. Jimushenu muntu namukwawu nachikasa chazhila.
"47016021 Ami Pawulu, hinukusoneka kwimushiku nachikasa chamami aweni."
47016022 Muntu wabula kukeng’a Mwanta Yesu ekali washing’ewa. Mwanta hakwinza.
47016023 Luwi lwaMwanta Yesu Klistu lwikali nanenu.
47016024 Kukeng’a kwami kwikali nanenu ezhima muji Klistu Yesu. Amena.
"48001001 Ami Pawulu, kapostolu kaKlistu Yesu mwaya muchima waNzambi, nimanakwetu Timotewu, tudi nakuyisonekela mukanda, enu akwachipompelu chaNzambi chekala kuKolinda, hamu nawakwakuzhila ezhima ekala muAkaya mwezhima."
"48001002 Luwi lwikali nanenu nikuwunda kwakufuma kudi Nzambi, Tata yetu, nikudi Mwanta wetu Yesu Klistu."
"48001003 Amukiswili Nzambi yaMwanta wetu Yesu Klistu, yowu Tata yindi, diyi Tata wavulishang’a luwi, Nzambi wakukundezha kwezhima,"
"48001004 watukundezhang’a mulukadi lwetu lwezhima, kulonda tutweshi kukundezha akwetu adi mulukadi nakukundezha kwanatukundezhuwu nachu kudi Nzambi."
"48001005 Mulong’a chatuswezhelang’a makabi aKlistu, nikukundezha kwatukundezhang’awu mudi Klistu kwatuswezhelang’a nawa."
"48001006 Chakutukabishawu etu, chikwikala chuma chakukundezha nachu enu nikuyamwina. Chakutukundezhawu etu, chikwikala chuma chakuyikundezha enu nawa. Kukundezhiku kwaletang’a kutatakena mumakabi itwamonang’etu nawa."
"48001007 Kukuhwelela kwetu hadenu kwakola, mulong’a tuneluki netu chimwatambwilang’a makabi hamu, mwatambulang’a nikukundezha hamu."
"48001008 Enu anakwetu, hitunakeng’enu kuyamba nsang’u yalukadi lwetu lutwaweni muAsiyaku; chitwatiyili kulema kwabadikili nankashi mung’ovu zhetu; lukadi lwaswezha nankashi lwakwila netu hitukuhanda nawaku."
"48001009 Eng’ang’i, etu aweni twatiyili neyi anatuhishi namulong’a wakufwa hohu, kulonda tubuli kudikuhwelela etu aweni, tukuhweleli Nzambi wasang’ulang’a afu."
"48001010 Diyi watupulwishili mukufwa oku kwaswezha kutoha, ninochu sang’a atupulwishilayi ho-o; tunakuhweleli yena netu diyi wamba katupulwisha."
"48001011 Ninenu nawa tukwashenung’a nakulembelela, kulonda amavulu akasakilili hansang’u yetu, nanochu chanatukwashuwu nakulombela kwawantu amavulu."
"48001012 Tukudisama nanochu chitukweti chinlezhi chamuchima chatulezhang’a nindi, twashakamang’a mumpata yamunu mwishina nikumesu enu nawa nankashi mukuzhila nakashinshi kaNzambi; bayi namaana achisemwaku, ching’a naluwi lwaNzambi hohu."
"48001013 Mulong’a hitukuyisonekela yuma yacheng’uku, ching’a yoyimunatang’i yimunetezhi dehi, nakuhweleli nami mwakayitezha ndo-o nikunsa."
"48001014 Chimwatwitezheli dehi chanti nenu twadisaminang’a hansang’u yenu, dichi chimwakadisama nawa ninenu hansang’u yetwetu mwifuku daMwanta wetu Yesu."
"48001015 Chinelukili mwenimu, nakeng’eli nisambili kwinza kudenu nami nakayikwashi kamuchiyedi."
"48001016 Nami nakahitili kudenu munzhila yami yakuya muMasidoniya; hakufunta kuMasidoniya kunakaya nakahitili kudenu cheng’i nawa, kulonda mwakanshinzhikizhuku munzhila yami yakuya kuYudeya."
"48001017 Dichi chinafuukwili mwenomu chading’i chakuhemesha, tahindi? Chinatong’ozhokang’a natong’ozhokang’a mwaya chisemwa chaheseki, mwaka nili nami aha eng’a, aha nehi, tahindi?"
"48001018 Chochashinshikayi Nzambi, mazu etu itwayilezhang’a hiyakwila aha eng’a, aha nehuku."
"48001019 Mwana kaNzambi Yesu Klistu, ashimwinuwu mukachi kenu kudetu, kudami nawaSilasi naTimotewu, hading’i mukwantadi wakwila aha nindi eng’a, aha nindi nehuku, yena yowu eng’a chikupu."
"48001020 Mulong’a hela yikaninu yaNzambi yaswezha kuvula, mudi Yesu diyi eng’a, mudi yena dimu mwekala Amena, kulonda kudi Nzambi kwikali lubanzhi lwakulema hansang’u yetwetu."
"48001021 Ichi dinu, wátukoleshang’a nanenu mudi Klistu, wátuwayishili, diyi Nzambi."
"48001022 Diyi nawa watufundili mufunda, watwinkeli chizhiikilu chaSpilitu munyichima yetu."
"48001023 Nasanyiki Nzambi wamonang’a muchima wami, nami chinalekeli kwinza kuKolinda nalondeli kuyanakena."
"48001024 Hituyanyanta akukuhwelela kwenuku, tuyankwashi amuzang’alu wenu; mulong’a mwakolelang’a mukukuhwelela."
48002001 Nelili nami hinakenza cheng’i kudenu nakuneng’aku.
"48002002 Mulong’a neyi nukuyineng’esha, wukuntiyisha kuwaha nawa hinyi? Netu yowu muntu inaneng’eshi dehi."
"48002003 Chinasonekeli mwenomu, nalondeli hinakenza akabuli kunneng’esha kudi antu atezhi kuntiyisha kuwaha; mulong’a natong’ozhoki chalala nami chinatiyang’a ami kuwaha, ninenu ezhima nawa mwatiyang’a kuwaha."
"48002004 Nayisonekeleli namadilu amavulu nilukadi lwakutiya nikumuchima bwi-i; hinalondeli kuyineng’eshaku, nalondeli nami mwiluki kukeng’a kunaswezhang’a kuyikeng’a."
"48002005 Neyi hadi muntu naneng’eshi akwawu hiyami ananeng’eshiyuku, naneng’eshi ninenu ezhima nawa; nateni tuhu kulonda nibuli kuyikalisha."
"48002006 Owu muntu chanamubabeshuwu dehi kudi amavulu, chinawanini dehi."
"48002007 Ichi dinu, balumukenu mumwanakeni nikumukundezha, kulonda muntu wudi ochu abuli kuchikika nehung’u odu danamoniyi."
48002008 Dichi nayilembeleli nami mumwekeshelenu cheng’i kukeng’a kwenu.
"48002009 Chinayisonekeleli nsang’u oyu, nelili nami niyeseki nachu, nitali neyi mukwovwahila muyuma yezhima."
"48002010 Muntu mukwanakenenu nsang’u, ami nawa nukumwanakena. Nsang’u yinamwanakeni, namwanakeni hanyizhimba yenu kumesu aKlistu,"
"48002011 kulonda Satana abuli kutukwata nansang’u oyu, mulong’a hitunayambi maaninduku."
"48002012 Chinashikili kuTilowasi nakushimuna nsang’u yayiwahi yaKlistu, Mwanta wang’enzulwilili chenzelu."
"48002013 Ami kutwesha kudiwundisha mumuchima wami nehi, nansang’u yakubula kuwana manakwami Titusa, hinukuyishalisha, hinukuya kuMasidoniya."
"48002014 Tumusakililenu Nzambi, watulombolang’a mafuku ezhima mukwimika mushindu mudi Klistu. Watiyishang’a mudetu ivumba dadiwahi dakumwiluka yena kwezhima."
"48002015 Mulong’a etu tudi nakwipuka kudi Nzambi ivumba daKlistu dadiwahi, nikudi antu akuhanda, nikudi antu akunong’a."
48002016 Kudi amu tudi nakwipuka ivumba dakufuma kukufwa nakuya kukufwa; kudi amakwawu tudi nakwipuka ivumba dakufuma kuwumi nakuya kuwumi. Yeniyi yuma yakutwesha anyi?
"48002017 Etu hitudi neyi antu amavulu adiheteshang’a namazu aNzambuku; ilang’a twahoshang’a nanyichima yalala, chakudi Nzambi, kumesu aNzambi, mudi Klistu."
"48003001 Tutachiki cheng’i kudishimuna kudenu, tahindi? Hela tutambulang’a nyikanda yakwinza nachu kudenu, hela yakufuma nachu kudenu, neyi chelang’awu antu amakwawu, tahindi?"
"48003002 Enu yenu mukanda wetu wakusoneka munyichima yetu, awiluka, awutang’ang’a kudi antu ezhima."
"48003003 Munamwekani neyi mumukanda waKlistu wakukalakala kudetu, hiwakusoneka nawulombuku, wakusoneka kudi Spilitu waNzambi wamumi, bayi hamalola awubasaku ilang’a hanyikanda yanyichima yetu yamusunyi."
48003004 imu mutwakuhwelelang’a Nzambi mudi Klistu.
48003005 Hitunatweshi kuhosha netu tukwila chuma nang’ovu zhetwetu awenuku; ng’ovu zhetu zhafumang’a kudi Nzambi hohu.
"48003006 Yena diyi watwinkeli ng’ovu zhakwikala akwakukalakala nsang’u yachitiyang’enu chachiha. Hichansonaku, ching’a chaSpilitu, mulong’a nsona yazhahang’a, hakwila Spilitu wahandishang’a."
"48003007 Ilang’a mudimu wakufwa wakusoneka, wakubazila hamalola, wenzhili nalubanzhi lwakulema, mwaka anyana kaIsalela hiyakukang’anya kushinshika kumesu aMosi, nalubanzhi lwakulema lwatong’ekeli kumesu indi, kutong’a nilwena lubanzhi olu lwading’i nakuhita kwalu."
48003008 Mudimu waSpilitu hiwukubadika nankashi lubanzhi lwakulemaku?
"48003009 Neyi mudimu wakuhisha antu wekala nalubanzhi lwakulema, komana mudimu wakuleta kulong’a wukubadika nankashi lubanzhi lwakulema."
"48003010 Chalala chuma chalemesheluwu kunyaka, chinekali dehi chakadi lubanzhi lwakulema nanilu lubanzhi lwakulema lwaswezha nankashi."
"48003011 Neyi chuma chading’i nakuhita chading’i nalubanzhi lwakulema, komana chuma chikushakama chikubadika lubanzhi lwakulema nankashi."
"48003012 Dichi chitwaching’ezhang’a lubanzhi lwakulemiku, twahoshang’a chakadi woma."
"48003013 Hitudi neyi Mosi wabutili ihina kumesu indi, kulonda anyana kaIsalela akang’anyi kushinshika hakuya nakukumina chuma chading’i nakuhitaku."
"48003014 Yitong’ozhoka yawu yachinchikili; hela kwifuku dalelu kwaamu, hatang’ang’awu chitiyang’enu chachikulu, ihinodu dichidi kuyibuta; katataka dinatwesheki kufuma mudi Klistu."
"48003015 Chatang’ang’awu Mosi, ihina dakubuta sang’a dekalila kunyichima yawu nikwifuku dalelu."
"48003016 Hamba kabalumukawu nakutala kudi Mwanta, dihu hakafumishawu ihinodu."
48003017 Mwanta diyi Spilitu; kwekala Spilitu waMwanta diku kwekala kukasunuka.
"48003018 Hakwinza etu ezhima, namesu akadi kubuta, twakezhimang’a nalubanzhi lwakulema kwaMwanta; twenda tubalumuka neyi chekalayi Mwanta, tufuma kulubanzhi lwakulema lumu tuya nikulubanzhi lwakulema lukwawu, chakufuma kudi Mwanta diyi Spilitu."
"48004001 Dichi chitukweti mudimu iwu, mwomutunatambwili luwi, hitwazeyang’aku."
"48004002 Tunaleki yuma yansonyi yakuzhinda. Hitwendang’a nakudimbanaku; hitwaheng’eshang’a izu daNzambi nakutwambaku. Ilang’a chitwashimunang’a walala waNzambi chalumbuluka, twadimwekeshang’a kuyinlezhi yanyichima yawantu ezhima, niNzambi namoni."
"48004003 Neyi nsang’u yetu yayiwahi yinabutewi, yinabutewi kudi antu adi nakuzhilumuka."
"48004004 Mudi wena Satana, nzambi yampata yamakonu naputishi mesu ayitong’ozhoka yawantu abula kukuhwelela; kulonda mwaana wansang’u yayiwahi yalubanzhi lwakulema kwaKlistu chimfwana chaNzambi, wubuli kuyitong’ekela."
"48004005 Mulong’a hitwadishimunang’a etu awenuku, twashimunang’a Klistu Yesu netu diyi Mwanta. Etu kwetu tuyandung’u zhenu hansang’u yaKlistu."
"48004006 Mulong’a Nzambi welili nindi, Chezhezhi chimwekani hading’i mwidima; diyi natong’eki munyichima yetu nakushamu chezhezhi chakwiluka nachu lubanzhi lwakulema kwaNzambi, lwamwekanang’a kumesu aKlistu."
"48004007 Ihetidi tudi nadu munsaba zhamawumba, kulonda ng’ovu zhabadika nankashi zhiikali zhambala zhaNzambi, zhibuli kwikala zhetwetu aweni."
"48004008 Atukabishang’a mbadi zhezhima, kutuchika nehi; twenda tuzhinoka, kutukuma nehi;"
"48004009 enda atuhang’a, kutushiya kankawetu nehi; anatubuli dehi hamaseki, etu kunong’a nehi."
"48004010 Twasendang’a munyizhimba kufwa kwafwiliyi Yesu kutwayang’a kwezhima, mafuku ezhima; kulonda wumi waYesu wumwekanang’a nawa munyizhimba yetu."
"48004011 Mulong’a etu twahanjang’a atwinkang’a kukufwa mafuku ezhima hansang’u yaYesu, kulonja wumi waYesu wumwekani munyizhimba yetu yanong’ang’a."
"48004012 Jichi kufwa kwakong’ang’a mujetu, ilang’a wumi wakong’ang’a mujenu."
"48004013 Twahoshang’a nanichi chitukweti spilitu yakukuhwelela yowumu, mwomwasonekeluwu nawu, Nahoshi nanichi chinakuhweleli."
"48004014 Mulong’a tweluka netu iwu wasang’wili Mwanta Yesu muji afu, wakatusang’ula ninetu chimu naYesu, wakatwimika kumesu inji chimu nanenu."
"48004015 Yuma yezhimiyi tunayimweni hansang’u yenwenu, kulonja luwi chilukuvulila antu amavulu, lwakavulishi kusakilila nankashi nawa, kulonja Nzambi alemi."
"48004016 Jihu hafuma kubula kuzeya; mulong’a hela muntu wetu wahanzi wuji nakuya nakunong’a, muntu wetu wamukachi wuji nakuya nakubalumuka wamwiha hefuku hefuku."
"48004017 Mulong’a lukaji lwetu lwakatataka lwapepela, lwatukong’elang’a lubanzhi lwakulema kwahayanyaka lwakubajika nankashi."
"48004018 Hitwatalang’a yuma yamonewang’aku, twatalang’a yuma yanabuli kumonawu; yuma yamonewang’a yakatataka, hakwila yuma yabulang’a kumonawu yahayanyaka."
"48005001 Tuneluki netu itala jetu jahanu hamaseki jetenti, neyi jikushiwuka, tukweti itala jakutung’a kuji Nzambi, jakaji kutung’a namakasa, jahayanyaka mumawulu."
"48005002 Mulong’a chalala mwitenti iji twaabang’a, twakeng’ang’a nankashi netu akatuvwiki itala jetu jamwiwulu;"
"48005003 kulonja chakatuvwikawu, akabuli kutuwana nzekesi."
"48005004 Mulong’a chalala etu tuji mwitenti iji twaabang’a, twatiyang’a kulema; hitunakeng’i netu akatuvuuluku, ilang’a netu akatuvwiki, kulonja ichi chanong’ang’a akachiminyi kuji wumi."
"48005005 Iwu watwilili chumichi Nzambi, watwinkeli chizhiikilu chaSpilitu."
"48005006 Jichi jinu, twajinkang’aku mafuku ezhima, mulong’a tuneluki netu, hituchiji kushakama mumuzhimba, hitwashakamang’a naMwantaku;"
"48005007 mulong’a twenjang’a kwanakukuhwelela hohu, hichakumona namesuku."
"48005008 Neli nami etu twajinkang’aku, tunakeng’i netu chachiwahi tubuli kushakama mumuzhimba, tushakami kwetu naMwanta."
"48005009 Jichi hela tuji kwetu, hela tuji kwacheng’i, twashang’a muchima netu tumutiyishang’a yena kuwaha."
"48005010 Wezhima wetu ching’a twakamwekana kwitanja jaKlistu jakusompela; kulonja twakatambuli yuma yitwelili hitwajing’i munyizhimba hamuntu hamuntu, iwu mweliliyi, iwu mweliliyi, hela yayiwahi hela yatama."
"48005011 Chitweluka kutiya Mwanta woma, jihu hanafumi kushinzhila antu; ilang’a tunamwekani kuji Nzambi, nakuhweleli nami tunamwekani nikuchinlezhi chanyichima yenu nawa."
"48005012 Hitukujishimuna cheng’i kujenu netu mutwitezhuku, ilang’a tukuyilezha nsang’u yakujisamina hajetu, kulonja mwakamoni chakuyakula nachu antu akujisama chakumesu, bayi chakumuchimaku."
"48005013 Mulong’a hela twaanjala, twamwaanjela Nzambi; hela twawunjisha mumesu, tunalonji enu."
"48005014 Kukeng’a kwaKlistu kwatukakezhang’a; mulong’a tuneluki chalala netu wumu chafwililiyi antu ezhima, jichi niezhima afwili."
"48005015 Wafwilili ezhima kulonja antu akuhanja abuli kujihanjila cheng’i awenawu, amuhanjilang’a yena wayifwilili, wasang’ukili muji afu."
"48005016 Jichi kufumisha kulelu hituneluki muntu chajiyi mumuzhimbaku; hela twelukili Klistu chajing’iyi mumuzhimba, katataka hitwamwiluka nawa cheng’i chochochuku."
"48005017 Jichi muntu wuji muji Klistu, anamuleng’i jehi chachiha; yuma yayikulu yinahiti jehi, komana yuma yezhima yinabalumuki jehi yayiha."
"48005018 Ilang’a yuma yezhima yakuji Nzambi, watukunjamishili kuji yomweni muji Klistu, watwinkeli mujimu wakukunjamisha."
"48005019 Mulong’a Nzambi wajing’i muji Klistu nakukunjamisha antu ampata yamunu mwishina kuji yomweni, nakubula kuyifuukwila nyilong’a yawu; natukunzhiki nsang’u yakukunjamisha."
"48005020 Jichi etu tuji ang’imeni zhaKlistu; chiji neyi Nzambi hakuyilembelela mujetu. Hitukuyilembelela hamuzhimba waKlistu netu, kunjamenu kuji Nzambi."
"48005021 Iwu Yesu wabulili kwikala nanshiji, jiyi elishiliyi ekali mulambu wanshiji kukoola etu, kulonja etu twikali kulong’a kwaNzambi muji yena."
"48006001 Chitukukalakala chimu ninji, hitukuyilembelela netu, bayi mutambula luwi lwaNzambi chamukunkulwayuku."
"48006002 Mulong’a yena neli ninji, Nakwakwili hampinzhi yayiwahi, Nakukwashili mwifuku jawamwinu. Tiyenu, hanu jihu hampinzhi yayiwahi; Tiyenu, hanu hiifuku jawamwinu."
"48006003 Bayi mwila chuma chakujimbwisha nachu muntu hela chimuku, kulonja mujimu wetu abuli kuwumona kutama"
"48006004 Twajimwekeshang’a mwakwila nawu tuyakwakukalakala mujimu waNzambi muyuma yezhima; mukutatakena nankashi, nimuyihung’u, nimukubula yuma, nimukukala,"
"48006005 nimunyinkakambu, nimutuleya, nimumapumba, nimukukabakana, nimukukonkama, nimukubula kujya;"
"48006006 nansang’u yakutooka muchima, nakwiluka, nakujung’umika, nakukokwezha, naSpilitu Wazhila, nakukeng’a kwakaji kujimbana;"
"48006007 nimwizu jawalala, nang’ovu zhaNzambi; ninayitwa yakulong’a yachikasa chachijiilu, niyachikasa chachimunswa."
"48006008 Aha kutulemesha, aha kutusawula, aha kututena chatama, aha kututena chachiwahi. Nawu twajimbanang’a, komana tuyantu alala;"
"48006009 nawu tuyantu abula kwilukewa, komana yetu elukawu jehi; nawu tuyantu akufwa, komana twahanja. Tuji neyi antu akubabeshewa, komana kutuzhaha nehi;"
"48006010 tuji neyi antu aneng’ang’a, komana etu twazang’alalang’a mafuku ezhima; tuji neyi atuzweng’i, komana yetu twaheteshang’a antu amavulu; tuji neyi antu abula yuma, komana twaheta yuma yezhima."
"48006011 Enu akwetu aKolinja, hitukuyizhinja chumaku, muchima wetu wunaswezhi kuyikeng’a."
"48006012 Himunakang’enyi mujetuku, munakang’enyi mukukeng’a kwenwenu aweni."
"48006013 Ninenu nawa swezheshenumu, nahoshi neyi chakuhosha nawanyana."
48006014 Bayi mujibombang’a nawabula kukuhwelela mumpanja yoyimuku. Kulong’a nakuluwa akutwesha kukunjang’ana? Hela chezhezhi namwijima akutwesha kutiyang’ana?
48006015 Klistu najiyabolu akutwesha kutiyang’ana? Mukwakukuhwelela wukutwesha kujibomba ng’ahi namuntu wabula kukuhwelela?
"48006016 Hela Tembeli yaNzambi yikutwesha kutiyang’ana ng’ahi nawankishi? Mulong’a etu yetu Tembeli yaNzambi wamumi, mwomwahoshayi jehi Nzambi ninji, Nukushakama mukachi kawu, nukwenja mukachi kawu, Nukwikala Nzambi yawu, niwena akwikala antu ami."
"48006017 Jichi jinu MWANTA nahoshi ninji, Fumenu mukachi kawu, ambukenumu, Bayi mukunka kuchuma chatamaku, Ninami nukuyitambula;"
"48006018 nukwikala Tata yenu, Ninenu mukwikala anyanami amayala nawambanja; Jichi chanahoshiyi MWANTA Watwesha yezhima."
"48007001 Enu akwetu twakeng’a, ichi chanatukanuwu mwenimu, tujitookeshenu kutama kwamuzhimba nikwaspilitu; tukoleshenu kuzhila nawoma waNzambi."
48007002 Tutambulenu munyichima yenu. Hitwakong’eli muntu chatamaku; hitwaluwang’esheli muntuku; hitwajiili yuma yamuntuku.
"48007003 Chinukuhosha mwenimu hinalonji kuyinka mulong’aku; mulong’a nahosha jehi hakusambila nami mwekala munyichima yetu, kulonja hela kufwa tufwili hamu, hela kuhanja tuhanjili hamu."
"48007004 Naswezhi wulobu wakuhosha nanenu, najisamang’a nankashi hansang’u yenu; anaswezhi kunkunjezha, muzang’alu wami wuji nakusumpoka mulukaji lwetu lwezhima."
"48007005 Hela hitwenzhili muMasijoniya, hitwamweni hakunookeshela nyizhimba yetuku; ilang’a atukabishili niniku niniku, hanzi hajing’i majombu, mukachi kutiya woma."
"48007006 Hakwila Nzambi, wakunjezhang’a akwakululuta, jiyi watukunjezheli henzhili Titusa."
"48007007 Hakuminini jakutukunjezha henzhiliyi hohuku, watukunjezheli nawa nanoku kukunjezha kumwamukunjezheli yena, chatulezheliyi chimwafwilang’a kunmona, nichimwanjilang’a, nichimwantiyang’a iyena kumuchima; jichi jinu, nitiya nikuwaha kwaswezha."
"48007008 Mulong’a hela nayineng’esheli namukanja wami, hinatiyi chikelaku, kutong’a hakusambila natiyili chikela; mulong’a namoni nami mukanjowu wayineng’esheli, eng’a, ilang’a jinu hihaleheli chalalaku."
"48007009 Ichi jinu natiyi jehi kuwaha, nanochu chimwaneng’eli chakubalumuka mumuchima, bayi kwakuneng’a tuhuku. Mulong’a mwaneng’eli chakuyineng’esha kuji Nzambi, kulonja mubuli kumona chuma chakuyihalwisha kujetu."
"48007010 Mulong’a kuneng’a kwaneng’eshang’ayi Nzambi, kwaletang’a kubalumuka mumuchima, kwashikang’a kuwamwinu, hikwaletang’a chikelaku; hakwinza kuneng’a kwampata yamunu mwishina, jiku kwaletang’a kufwa."
"48007011 Jichi munamoni chimwaneng’eli chakuyineng’esha kuji Nzambi, chaleteli kwakama mujenu; talenu oku kujiying’isha, ninoku kutiya kutama, ninowu woma, ninoku kufwila, ninoju iyena, ninoku kutenja! Munajiying’ishi chikupu munsang’u yezhimiyi."
"48007012 Jichi hela nayisonekeleli mukanja, hinahakwilili muntu welili chatama, hela muntu eliluwu chatamaku, nalonjeli kwakama kumwaswezha kutwakama kumwekani kujenu, akúmoni kuji Nzambi."
48007013 Jichi chumichi chinatukunjezhi. Chatukunjezhawu jehi twatiyili kuwaha nankashi namuzang’alu waTitusa; mulong’a mwamutulishili mumuchima wezhima wenu.
"48007014 Mulong’a chinajisamini kuji yena nansang’u yakutena enu, hinatiyili nsonyuku. Mutwahosheli nanenu mwezhima twahosheli mwalala; nimutwajisamini kumesu aTitusa mwomu nawa munamwekani jehi chalala."
"48007015 Waswezha kuyikeng’a nankashi, haanukayi chimwovwahilili enu ezhima, himukumutambula nawoma nikuzaala."
48007016 Ami natiyi kuwaha chinatweshi kuyikuhwelela chikupu munsang’u zhezhima.
"48008001 Jichi jinu enu anakwetu, hitukuyilezha luwi lwaNzambi lwanenkuwu kuyipompelu yamuMasijoniya."
"48008002 Luwi lwakwila, iku aji nakuyeseka nankashi nalukaji, hela neyi aswezheli wuzweng’i, hiyakutiya muzang’alu wakwinka mahetawu."
"48008003 Mulong’a ami nukutwesha kushimunamu nami enkeli chakunyichima yawu mwatwesheleluwu, hela chakubajika mwatwesheleluwu."
48008004 Hiyakutulembelela nakulembelela kwakweni nawu ayitezhi kukunjang’ana nawu nakukwasha akwakuzhila.
"48008005 Bayi mutwakuhweleleli etu hohuku, asambilili jehi kujilubula awenawu kuji Mwanta, nikujetu nawa chakumuchima waNzambi."
"48008006 Jichi hitukumushinzhila Titusa, netu amanishi mujenu iwu mujimu waluwi watachikiliyi jehi."
"48008007 Ichi chimuneli munabajiki jehi muyuma yezhima, nimukukuhwelela, nimukuhosha, nimukwiluka, nimukuswezha ng’ovu, nimukukeng’a kumwatukeng’ang’a, netu bajikenu nimuluwi ilu nawa."
"48008008 Hitunayilezhi chanshimbuku, ilang’a chinamoni ng’ovu zhawantu amakwawu zhinaswezhi, natong’ozhoki nami neseki nachu kukeng’a kwenu nawa, nimoni neyi kwalala."
"48008009 Muneluki luwi lwaMwanta wetu Yesu Klistu, lwakwila hela wajing’i waheta, hakwikala kazweng’i kukoolenu, kulonja kuwuzweng’i winji enu mwakekali aheta."
"48008010 Nukuyilezha munatong’ozhokeli nsang’u iyi, nami, chinawahi kumanisha chuma chimwatachikili kwila munahiti jehi mwaka, nikukeng’a kwilamu nawa;"
"48008011 kulonja muchima wakukeng’a kwila wesekani nakumanisha kwila, mwesekela yuma yimuji nayu."
"48008012 Mulong’a neyi kuji muchima wakwinka, akutambula mwahetelayi muntu, bayi mwabulilayuku."
48008013 Hinalonji nami antu amakwawu atiyi kuwaha enu mutiyilumu kukalaku.
"48008014 Hinsang’u yakwesekana. Yuma yenu yayivulu yakatataka, yikwashi akwenu mwonsu mwanabuluwu, kulonja yuma yawu yayivulu yakakwashi enu himwakabula nawa, kulonja chakesekani."
"48008015 Anasoneki mumukanja wazhila nawu, Muntu wakung’wili yayivulu hiyamuswezheleluku, Muntu wakung’wili yantesha hiyamukeheleluku."
48008016 Tumusakililenu Nzambi washili mumuchima waTitusa chakuyakama mwenimu.
"48008017 Mulong’a hakuminini jakwitiya mutwakeng’eli etu hohuku, yomweninji waswezheli kutiya kuwaha kwinza kujenu chakumuchima winji."
"48008018 Tunamutemeshi chimu namanakwetu watiyakana jehi muyipompelu yezhima, nawu waswezha kushimuna nsang’u yayiwahi."
"48008019 Hijimu hohu bweng’uku, niakwayipompelu anamukunzhiki kuya nanetu mumujimu iwu waluwi wutukwila, kulonja Mwanta alemi, kulonja kumwekesha nachu muchima wetu wakukeng’a kwila."
48008020 Kulonja kubula kutwinka mulong’a wansang’u yachenichi chamukunkulu cheneni chitukutwala.
48008021 Twalonjang’a yuma yalumbuluka kumesu aMwanta nikumesu awantu nawa.
"48008022 Tunayitemeshi chimu namanakwetu ituneseki jehi kakavulu, netu washang’a muchima kunsang’u zhazhivulu, katataka nabajiki jehi, mulong’a naswezhi jehi kuyikuhwelelenu."
"48008023 Neyi akwihula nsang’u yaTitusa, jiyi mukwetu najikwashang’a ninji mujimu wakuyikalakelenu; ninowu anakwetu nawa, hiyantemesha ayipompelu, wena nawa amwekeshang’a lubanzhi lwakulema kwaKlistu."
"48008024 Jichi mwekeshenu kukeng’a kwenu muyipompelu, nanichi chitwajisamang’a hansang’u yenu."
48009001 Nsang’u yakukwasha akwakuzhila; ami hinamoni nsang’u yakuyisonekela mukanjaku.
"48009002 Mulong’a neluka jehi nami nyichima yenu yaya jehi mukwila chumichi, jichi chinajisamang’a nachu kuji akwaMasijoniya, nami akwaAkaya along’esha jehi munahiti jehi nimwaka; ning’ovu zhenu zhimunakalakali nachu zhinaleteshi ng’ovu muji antu amavulu."
48009003 Ilang’a natemeshang’ahu jehi manakwetu kulonja mujilong’eshang’ahu jehi neyi chinahosheli; nalonji nami chinajisamang’a hansang’u yenu chibuli kusawuka.
"48009004 Hakenja kela neyi nakenza nawakwetu akuMasijoniya, akayiwana kanja mupompeshi yuma, etu twakatiya nsonyi, ninenu nawa, nanichi chitwajing’i nakuyikuhwelela nankashi."
"48009005 Jichi natong’ozhoki nami chachiwahi kuyilembelela anakwetu akenzang’ahu jehi kujenu, kulonja akalong’eshang’ahu jehi chamukunkulu chenu chimwakanini, kulonja chakeli chakulong’esha jehi, chiikali chaluwi hohu, bayi chakukanzhikizhaku."
48009006 Ilang’a muntu wukukuwa yantesha wakaang’ula nawa yantesha; muntu wukukuwa yayivulu wakaang’ula nawa yayivulu.
"48009007 Antu ezhima atong’ozhoki chachiwahi munyichima yawu hamuntu hamuntu, enki chakaji kuneng’a hela kumukanzhikizha; mulong’a Nzambi wakeng’a muntu wenkang’a namuzang’alu."
"48009008 Nzambi natweshi kuyivulishila luwi lwezhima, kulonja enu anaheteshuwu yuma yezhima mafuku ezhima, mutweshi kukwasha nachu akwenu nawa nanyijimu yayiwahi yezhima."
"48009009 Mwomwanasonekuwu nawu, Yena napalang’eshi kwezhima, Nenki atuzweng’i; Kulong’a kwinji kwekala kwoku chahayanyaka."
"48009010 Yena wenkang’a mukwakukuwa mbutu niyuma yakujya, wakayinka mbutu zhakukuwa, hakuyivulishilazhu; hakuyivulishila ninyikabu yakulong’a kwenu nawa."
"48009011 Hakuyihetesha yuma yezhima, kulonja mumonang’a yakwinka; chimukwinka hichikuletesha kumusakilila Nzambi mujetu."
"48009012 Mulong’a kukwasha akwenu chochichi kwaswezha kuletesha kumusakilila Nzambi, hikwakumina jakuwanisha mwabulilawu akwakuzhila hohuku."
"48009013 Chakulemeshawu Nzambi nakukwashiku, akwila nawu mwaswezha kwovwahila nsang’u yayiwahi yaKlistu, nanichi chimukuswezha kuyikwasha niwena niantu ezhima."
"48009014 Wena nawa hiyakuyilembelela, nikufwila kuyimona nawa, nanolu luwi lwaNzambi lunaswezhi nankashi mujenu."
48009015 Tumusakililenu Nzambi nansang’u yachamukunkulu chinji chakang’anya kushimunewa.
"48010001 Ami aweni Pawulu, nayilembeleli nakwovwaha mumuchima ninawushona waKlistu, ami chinekalang’a mukachi kenu najizozang’a, ilang’a chinukwikala kwacheng’i hinayitiyang’a womaku."
"48010002 Eng’a, hinukuyilembelela nami chinamba kashakama nenu nakabuli kuyizuwila, munatong’ozhoki nami nakazuwila amakwawu atumonang’a nawu twelang’a chakuchisemwa chaheseki."
"48010003 Mulong’a hela twenjang’a mumuzhimba wachisemwa chaheseki, nzhita yetu hiyachisemwa chahesekuku."
"48010004 Mulong’a yitwa yanzhita yetu hiyachisemwa chahesekuku; hiyitwa yaswezha ng’ovu kumesu aNzambi yakusanja nachu mpwembu zhakola,"
"48010005 nikufumba nachu yitong’ozhoka, niyuma yezhima yajimika kwiwulu yajikang’ang’a nakubula kumwiluka Nzambi; kulonja kutwala yitong’ozhoka yezhima muwujung’u wakwovwahila Klistu."
"48010006 Neyi enu munovwahili jehi, tukubabesha antu azhikwa ezhima."
"48010007 Mwatalang’a yuma yamwekanang’a kumesu, tahinji? Neyi kuji muntu wajimonang’a ninji nimuntu waKlistu, atong’ozhoki cheng’i mumuchima winji, ninji neyi yena himukwaKlistu, mwomumu ninetu nawa tuyakwaKlistu."
"48010008 Hela neyi nukujisama kakavulu hansang’u yawanta wetu hinukutiya nsonyuku; Mwanta Yesu watwinkeli wanta owu kulonja kuyikolesha, bayi kuyikisang’anaku."
48010009 Hinakeng’i kumwekana neyi nakeng’i kuyitiyisha woma nanyikanja yamuku.
"48010010 Mulong’a nawu, Nyikanja yinji yalema, yikweti ning’ovu; hakwila chamwekanayi mumuzhimba wuji neyi muntu wazeya, nimazu inji akuhemesha."
"48010011 Muntu wukuhosha mwenomu, eluki ninji chituji munyikanja yetu hituji kwacheng’i, jichi chitwakela hitwakenza."
"48010012 Hitukweti ng’ovu yakujibomba nawu, hela yakujesekezha nawakwetu amakwawu ajishimunang’aku; wena chajipimang’awu mulwawu, nichajesekezhang’awu mulwawu chochochu, hiyakweti maanaku."
"48010013 Etu kwetu hitukujisama chakubajika mwatwesekelawuku, ching’a mwomwatwesekelawu jehi kuji Nzambi, jiyi watubalwilili ng’inza yashika njo-o nikujenu."
"48010014 Hitukumotoka mung’inza yetuku; hituneli netu tukukang’anya kushika kujenuku, mulong’a twashikili nansang’u yayiwahi yaKlistu njo-o nikujenu."
"48010015 Hitukujisama nakubajika mwatwesekelawu jehuku, mwaka tujisami nanyijimu yawantu acheng’i; ilang’a twaching’ezhang’a netu neyi kukuhwelela kwenu kunakuli jehi, twakamotwesha ng’inza yetu, twakaya kumbiji,"
"48010016 kulonja twakashimuni nsang’u yayiwahi mumpata zhikwawu zhiji kumbiji yenu, twakabuli kujisama namujimu walong’eshawu jehi kuji muntu wacheng’i."
48010017 Muntu wukujisama ajisamini muji Mwanta.
"48010018 Mulong’a muntu wajishimunang’a yomweni, hijiyi etezhang’awuku; ching’a muntu akushimunawu kuji Mwanta."
"48011001 Kuminenu jakung’itezha kawusupi kanti; chalala, kuminenu jakung’itezha."
"48011002 Mulong’a nayitiyilang’a mukáwu, mukáwu waNzambi, mulong’a nayotesheli kuji mfumwenu wumu, yowu Klistu, kulonja nakayitwali kuji yena neyi chang’ajima walumbuluka wabulahu jehi iyala."
"48011003 Ilang’a natiyi woma, nami hamwaha yitong’ozhoka yenu yakayiluwang’esha, yifumi munsang’u yalala nimukuzhila kwekala muji Klistu, neyi chamujimbiluwu Eva kuji kapela namaaninji."
"48011004 Mulong’a neyi kukwinza muntu wukushimuna Yesu wacheng’i itwabulili kushimunetu, hela mukutambula spilitu yacheng’i yimwabulili kutambula, hela nsang’u yayiwahi yacheng’i yimwabulili kutambula, mwanyakalang’a kwitezhamu."
"48011005 Natong’ozhoki nami hinekala munyima yawapostolu aswezha kulema, hela hantuku."
"48011006 Hela nabulang’a kuhosha chachiwahi, hinabula maanaku; tunayimwekeshelichu chalala, mwahita yuma yezhima, mukachi kawantu ezhima."
"48011007 Komana chinajizozeli, hana hinajing’i nakuyishimwina nsang’u yayiwahi yaNzambi chakaji wulooku nami enu mulemi, natamishili, tahinji?"
"48011008 Neyili yuma yayipompelu yikwawu, hinukutambula wulooku kuji wena kulonja niyikalakelenu."
"48011009 Chinajing’i nanenu chakaji yuma, hinajiili yuma yamuntuku; mulong’a chenzhiluwu anakwetu afumini kuMasijoniya, anyinkeli yuma yinabulili. Munsang’u yezhima najilekesheli nami nibuli kujya yuma yenu, nihanu sang’a najilekeshela"
"48011010 Chineli walala waKlistu wuji mujami, kwosi muntu wukunlekesha kujisama munu mumpata yaAkayaku."
"48011011 Mulong’anyi? Mulong’a nabula kuyikeng’a, tahinji? Nzambi neluki."
"48011012 China chinelang’a jikalu, jichi chinukwila nawa, kulonja owu akeng’a kunyinka mulong’a akang’anyi, nalonji nimwekeshi nachu wena ajisamang’a nawu elang’a neyi chitwelang’a etu."
"48011013 Mulong’a wenowu hiyapostolu akutwamba, hiyakwakukalakala akujimbana, ajifwikizhang’a neyi hiyapostolu zhaKlistu."
"48011014 Hichakuhayamaku, mulong’a hela yomweni Satana wajifwikizhang’a neyi kang’elu kachezhezhi."
"48011015 Jichi neyi ang’amba zhinji akujifwikizha neyi akalakalang’a nyijimu yalong’a, hichuma chakalaku. Kukumisha kwawu kwakekala mwomwaya nyijimu yawu."
"48011016 Nahoshi cheng’i nami bayi antong’ozhoka kuji muntu ninji nasupaku; hela chinekali chochu, antambuli tuhu mukusupa, kulonja ami nawa nijisamuhu chanti."
"48011017 Chinukuhoshichi hiniji nakuhosha chakunlezha kuji Mwantaku, chiji neyi chawusupi nanichi chinukukolesha kujisama."
"48011018 Chajisamang’awu antu amavulu mwaya chisemwa chaheseki, ninami nawa nukujisama."
"48011019 Mulong’a chineli enu aweni muyakwamaana, mwatiyang’a kuwaha nakwitezha ayisupi."
"48011020 Mulong’a neyi muntu wukuying’izha muwujung’u, hela wukuyijiila yuma yenu, hela wukuyiya yuma yenu, hela wukujinka wanta, hela wukuyibafula mumesu, mwamwitezhang’a tuhu."
"48011021 Nahoshi chakujisekesha nachu, chiji neyi hitukweti ng’ovuku."
48011022 HiyaHebelu tahinji? Ninami nawa. HiyaIsalela tahinji? Ninami nawa. Hiyanyana kaAbalahama tahinji? Ninami nawa.
"48011023 Akalakelang’a Klistu tahinji? Ami nayibajiki. Nukuhosha chiji neyi muntu waanjala. Yami muntu inakabakani chaswezha, nituleya twaswezha kuvula, ninyinkakambu yakang’anya kuchinja, nikufwa kwamapampa kakavulu."
48011024 Ang’eteli mapampa katanu kuji aYujeya yikoti makumi awana kubula chimu (39);
48011025 anhumpwili natubama kasatu; ang’asili malola kamu; najing’i mumaatu afwilili mumenzhi kasatu; ifuku jimu najing’i nimwaana niwufuku hakachi kakalung’alwizhi.
"48011026 Ninzhila zhazhivulu, niwoma wahatulong’a, niwoma watuponju, niwoma wawakwamunza wami, niwoma wawaZHentili, niwoma wamumukala, niwoma wamwisang’a, niwoma wahakalung’alwizhi, niwoma wamukachi kawanakwetu akutwamba"
"48011027 Nikukabakana nakumona yihung’u, nikukonkama mafuku amavulu, ninzala nimpwila, nikubula kujya kakavulu, nimashika, niwuvu."
"48011028 Chuma chakubombela kuniyi yuma yahanzi chanlemenenang’a hefuku hefuku, chochakwakama yipompelu yezhima."
48011029 Hinyi nazeyi chakaji kuzeyami? Hinyi anajimbwishuwu chakubula ami kutiya iyeng’esha jakutama?
"48011030 Neyi chinawahi ami kujisama, nukujisama nansang’u yakuzeya kwami."
"48011031 Nzambi yaMwanta Yesu, yowu Tata yinji, wakiswilewang’a hayanyaka, neluki ninji hinatwambuku."
"48011032 MuJamakasa nyuuli yamwanta Aletasi, wahembeli ng’anja yaJamakasa, ninji ankwati;"
"48011033 ilang’a hiyakunhanwishila munzhanina nakunzelumuna hampwembu muchimpaya, nipuluka nikupuluka."
"48012001 Ching’a nijisamang’a, hela chabula kutela. Nukukwata kukutena yuma yinamweni, niyanmwekesheleluwu kuji Mwanta."
"48012002 Munahiti jehi nyaka ikumi nayiwana (14), neluki iyala wamuji Klistu amuhukwili nakumutwala mwiwulu jamuchisatu; kwizhi wajing’i mumuzhimba, inji kwizhi hajing’i mumuzhimbaku, hinelukuku, Nzambi jiyi neluki."
"48012003 Neluki yena muntu owu, kwizhi wajing’i mumuzhimba inji kwizhi hajing’i mumuzhimbaku, hinelukuku, Nzambi jiyi neluki;"
"48012004 chamuhukwiluwu lwe-e nikwaNzambi mupalajisa, hakutiya mazu akang’anya kuhoshewa, azhila kuyitena kuji muntu."
"48012005 Nukujisama nansang’u yayenowu; hinukujisama nansang’u yamami awenuku, ching’a yowu kuzeyazeya kwami."
"48012006 Mulong’a hela nukukeng’a kujisama hinukusupaku, mulong’a nukuhosha mwalala; ilang’a naleki kwami, antu akenja kanlemesha chakubajika mwanmonang’awu hela mwantiyang’awu."
"48012007 Anshili mwing’a wanlemekang’a mumuzhimba wami, hintemesha yakufuma kuji Satana, kulonja nibulang’a kujilemesha chakubajika; nayimwekeshu yaswezha"
"48012008 Chena chumichi namulembelelichu Mwanta mapampa kasatu, nami amfumishi mwing’iwu."
"48012009 Ilang’a yena nang’ili ninji, Luwi lwami lunakuwanini, mulong’a ng’ovu yami yalumbulukang’a chikupu hakuzeya. Jichi hinukutiya kuwaha nankashi, nami komana chuma chachiwahi chochakujisama nakuzeyazeya kwami, kulonja ng’ovu yaKlistu yakekali hajami."
"48012010 Jichi nukukumina jakutiya kuwaha nakuzeyazeya, nikung’ila chatama, nikubula yuma, nimakabisha, niyuma yakala, hansang’u yaKlistu; mulong’a hinukuzeya, jihu hinukutiya ng’ovu"
"48012011 Neli jehi chisupi, yenu munansang’umuni; mutenowu enu aweni, yenu mwaji kuntena nenu nateli, mulong’a hinekala munyima yawapostolu aswezha kulema hela hantuku, hela nimuntu wamukunkulwayi."
"48012012 Mwalala yinzhikizhilu yakapostolu ayikong’eli mukachi kenu nakutatakena kwakweni, niyinzhikizhilu, niyihayamisha, ninyijimu yang’ovu yayeni."
"48012013 Chumanyi chayikang’esheli kwesekana nayipompelu yikwawu? Kwizhi chochinabulili kuyijiila yuma yenu? Neyi jichi, ng’anakenenu mulong’iwu."
"48012014 Tiyenu, yami nukwinzowu kujenu, kapampa kamuchisatu. Ami hinakeng’i kuyijiila yuma yenuku; nakeng’a enu antu aweni, hinakeng’a yuma yenuku. Anyana hijiwu atezhi kuyiswekela anvwali zhawuku, ching’a anvwali jiwu aji kuswekela anyana."
"48012015 Nukutiya kuwaha nankashi kujikisang’ana, hela kujinka ami aweni kukoola wumi wenu. Neyi ami nukubajika kuyikeng’enu, enu mukukehesha kunkeng’ami, tahinji?"
"48012016 Hela chochu, hinajiili yuma yenuku; nababeli, nayikokeli namaana."
"48012017 Najiili yuma yenu nawakwetu nayitemesheleli, tahinji?"
"48012018 Natemesheli Titusa hamu nanowu manakwetu. Titusa wajiili yuma yenu, tahinji? Hitwenjeli kwetu mwaya Spilitu yowumuku? Hitwenjeli kwetu mumahazhi wowamuku?"
"48012019 Mwezhimimu mwatong’ozhokang’a nenu tunakeng’i kujiying’isha kujenu, tahinji? Twahoshang’a muji Klistu kumesu aNzambi. Ilang’a enu akwetu twakeng’a, yuma yezhima yinekali yakuyikolesha nachu enu."
"48012020 Mulong’a natiyi woma, nami chinakenza hajaha nakabula kuyiwana munakeng’ela kuyiwena; inji kwizhi enu mwakabula kunmonami mumwakeng’ela kunmwena. Kwizhi nakawana nikuzung’a, niichima, ninjombu, nikujambola, nimatung’u, nitushawushawu, nikujinka wanta, nimapumba."
"48012021 Natiyi woma nami hajaha Nzambi yami wakanzozesha kumesu enu chinakenza cheng’i, nakajilila amavulu anaputoli, anabuli kubalumuka mumuchima nakuleka wuzonju, niwuzhila, nikufwila yatama yakong’eluwu."
"48013001 Ichi chinukwinzichi kujenu hikapampa kamuchisatu. Kukanwa kawayinsahu ayeji hela asatu, Mazu ezhima akakoli chikupu."
"48013002 Chinayilezheli hinajing’i nenu kapampa kamuchiyeji, hela hanu hinafumuhu ichi, hinukulezha nawa cheng’i wena anaputoli niakwawu ezhima nami, neyi nakenza cheng’i hinakayanakenaku;"
"48013003 neyi munakeng’i mwiluki chikupu nenu Klistu wahoshang’a mujami. Yena hazeya kujenuku, ilang’a wekala nang’ovu mujenu."
"48013004 Mulong’a yena amupopeleli hakulusu nakuzeya, hakwila kuhanja wahanjang’a nang’ovu zhaNzambi. Etu nawa twazeya muji yena, ilang’a twakahanja chimu ninji nang’ovu zhaNzambi hansang’u yenu."
"48013005 Jesekenu ntahi, mutali neyi muji muchikuhwelelu; jishinshikenu. Muyambi chakwikala Klistu mujenu, tahinji? Inji kwizhi mwakinzhikewa jehi!"
48013006 Ilang’a nakuhweleli nami mwakatwiluka tuhu kwenu nenu hitwakinzhikewaku.
"48013007 Hela twamwekana neyi twakinzhikewa, twalombelang’a kuji Nzambi netu mubuli kwila chatama. Hitunalonji kumwekana neyi anatwitezhuku, tunalonji enu mwakeli chalumbwa."
"48013008 Hitunatweshi kwila chuma chakukang’esha walalaku, ching’a kukwasha walala."
"48013009 Mulong’a twatiyang’a kuwaha chakwila etu twikali azeya, enu mwikali nang’ovu. Twalombelang’a nawa netu enu mwikali alala chikupu."
"48013010 Nasambilang’ahu jehi kuyisonekela yumiyi hanu hinichiji kwacheng’i, kulonja chinakekala nanenu nakabuli kuyihoshola mwaya wanta wanyinkeluwu kuji Mwanta, wakuyikolesha, hiwakuyikisang’anaku."
"48013011 Nkumininaku enu anakwetu, shakamenu chachiwahi. Ikalenu alala; jikunjezhenung’a; ikalenu nayitong’ozhoka yoyimu; shakamenu nakuwunja; niNzambi wela nikukeng’a nikuwunja wukwikala nanenu."
48013012 Jimushenu nachikasa chazhila.
"48013013 Luwi lwaMwanta Yesu Klistu, nikukeng’a kwaNzambi, nikukunjang’ana kwaSpilitu Wazhila, kwikali nanenu ezhima."
"49001001 Ami Pawulu kapostolu, hichakufuma kuji antuku, hela chakunlezha kuji muntuku, ilang'a chakunlezha kuji Yesu Kristu, nikuji Nzambi, yowu Tata, wamusang'wili muji afu."
"49001002 Ami Pawulu, nianakwetu iniji nawu ezhima, tuji nakuyisonekela mukanja, enu akwayipompelu yamung'alizha."
"49001003 Luwi lwikali nanenu nikuwunja kwakufuma kuji Nzambi, Tata, nikuji Mwanta wetu Yesu Kristu;"
"49001004 wájinkeli yomweni kukoola nshiji zhetu, kulonja atupulwishi kunyaka yamakonu yatama, mwaya muchima waNzambi yetu, yowu Tata."
49001005 Lubanzhi lwakulema lwikali lwinji hayanyaka nanyaka. Amena.
"49001006 Nahayami chimunanyakali kuleka yena wayitambikili muluwi lwaKristu, mulonji nsang'u yacheng'i."
"49001007 Hinsang'u yayiwahi yikwawuku, aji nakuyikabisha kuji antu amakwawu nawu aheng'eshi nsang'u yayiwahi yaKristu."
"49001008 Hakwila neyi etu, hela kang'elu wukufuma mwiwulu, wukuyishimwina nsang'u yayiwahi yacheng'i yitwabulili kuyishimwinetu, ekali washing'ewa."
"49001009 Mutunahoshi jehi nukuhoshamu nawa cheng'i nami, muntu wukuyishimwina nsang'u yayiwahi yacheng'i yimwabulili kutambula kujetu, ekali washing'ewa."
"49001010 Nelang'a nami anmonang'a kuwaha kuji antu, tahinji kuji Nzambi? Nalonjang'a nami nitiyishi antu kuwaha, tahinji? Neyi nichiji sang'a natiyishila antu kuwaha, hinukwikala njung'u yaKristuku."
"49001011 Enu anakwetu, nakeng'i kuyilezha nami nsang'u yayiwahi yinashimwinami, hiyafuma kumuchima wamuntuku."
"49001012 Hinayitambwili kuji muntuku, hela kuntang'isha hiyantang'ishili kuji muntuku; yakunmwekeshela kuji Yesu Kristu."
"49001013 Enu aweni mwatiya jehi munashakamini hamwaka nakulonja yizhila yawaYujeya, ninichi chinaswezhelang'a nankashi kukabisha chipompelu chaNzambi nikuchikisang'ana."
49001014 Muyizhila yawaYujeya nabajikili akwamunza wami amavulu inabwambukili nawu; mulong'a mumuchima wami naswezheli iyena jakwila mwaya yaaku yawankakulula zhami.
"49001015 Ilang'a Nzambi, wanzhilikili jehi kufumisha hinavwalikili, wántambikili mwaya luwi lwinji,"
"49001016 hatiyiliyi kuwaha kumwekesha Mwaninji mujami, kulonja nimushimunang'a mukachi kawazhentili, hinehwili muntuku."
"49001017 Hela tuhu kuya kuYerusalema kuji wena asambililang'ahu jehi kwikala apostolu, ami kanja, hinayili kwoku; nafuminuku hinukuya muArabiya, hinukufunta cheng'i kujamakasa."
"49001018 Chimunahiti nyaka yisatu, hinukukanjuka kuYerusalema, nami nakahempuli Petulu, jiyi Kefwasi, hinukushakama ninji mafuku ikumi natanu (15)."
"49001019 Hakwinza apostolu amakwawu hinayimweni kwamuku, ching'a yowu manakwaMwanta, Yakoba."
"49001020 Tiyenu, nsang'u yinukuyisonekela hinatwambuku, Nzambi neluki."
49001021 Nkumininaku nenzhili kumutamba waSiriya niwaSilisiya.
49001022 Henohu akwayipompelu yamuYujeya ajing'i muji Kristu achiji kanja ang'iluki.
"49001023 Akuminini jakuntiya hohu, nawu iwu wajing'i nakutukabisha hamwaka, katataka hakushimuna chikuhwelelu chakisang'enang'ayi."
49001024 Hiyakulemeshela Nzambi hamuzhimba wamami.
"49002001 Chimunahiti nyaka ikumi nayiwana (14), hinukukanjuka cheng'i kuYerusalema naBaranaba, nisenja niTitusa."
"49002002 Nayili chakunlezha nachimwekeshu, hinukuyilumbulwila nsang'u yayiwahi yinashimunang'a mukachi kawazhentili. Ilang'a akwetu alema nayilezheli kwakankawetu, kulonja nibuli kutemuka tuhu chamukunkulwayi, inji kwizhi natemuki jehi chamukunkulwayi."
"49002003 Kang'anyahu kaGriki Titusa najing'ilang'a ninji, hiyamukakezheli nawu amwalamishuku."
"49002004 Nsang'u oyu yasang'umukili nawanakwetu akutwamba eng'izhiluwu kumbaji. Eng'ilili kumbaji kulonja amoni kukuulika kwetu kwamuji Kristu Yesu, nawu atwing'izhi muwujung'u."
"49002005 Hitwayovwahilili hela mpinzhi yanteshaku, kulonja walala wansang'u yayiwahi wutwalekuhu nanenu."
"49002006 Hakwila wenawa antu ajing'i atiyakana nawu alema; hela alema hinayishili kwami kumuchimaku, Nzambi haakamang'a antu kumesuku; nami wenawa antu ajing'i atiyakana hiyanshililuku nsang'u yikwawuku."
"49002007 Kwakulehi! Ilang'a chamwenuwu nawu anankunzhiki kukushimuna nsang'u yayiwahi kuji ayijima, mwomwamukunzhikiluwu Petulu kukushimuna nsang'u yayiwahi kuji akwakwalama, hiyakutukiswila nkisu."
"49002008 Mulong'a iwu wakong'eli muji Petulu nakumutemesha kuji akwakwalama, jiyi nawa wakong'eli mujami nakuntemesha kuji azhentili."
"49002009 AYakoba naPetulu niYowanu, amwekeni neyi yishimi, chamwenuwu luwi lwanyinkeluwu, hiyakutwolwela etu naBaranaba makasa achijiilu akukunjang'ana, nawu enu muyi kuji azhentili, etu tuyi kuji akwakwalama."
49002010 Akuminini jakutulezha izu jakwila nawu ching'a twanukang'a atuzweng'i; mwomu najing'i nakufwila ninami nawa.
"49002011 Ilang'a chashikiliyi Petulu kuAntiyoki, najikang'ili kumesu inji, mulong'a wajing'i namulong'a."
"49002012 Mulong'a heliluwu antu afumini kuji Yakoba achiji kanja enzi, wajiilang'a nawazhentili. Ilang'a chanenzuwu wena, yena Petulu hakufumamu, hakwambuka kuji azhentili, mulong'a natiyi jehi akwakwalama woma."
"49002013 NiaYujeya asheluku hiyakujimbana mwomumu nayena, kujimbana kwakwila niBaranaba nawa niyena hakuhung'umuka chimu nawu."
"49002014 jichi ami chinamweni aji nakwila mwabula kuya walala wansang'u yayiwahi, hinukumwila Petulu kumesu awakwawu ezhima nami, Eyi kaYujeya hiwashakamang'a mwaya wuYujeyaku, washakamang'a neyi kazhentili, wakakezhelang'aji azhentili, neyi ashakami neyi chashakamang'awu aYujeya?"
"49002015 Etu twela kuchisemwa chetu tuji aYujeya, hituji kwetu azhentili akwanshijuku."
"49002016 Yetu tuneluki netu, muntu hiyakutwesha kumuying'isha nakumutena walong'a nanyijimu yanshimbuku, ching'a nakumukuhwelela Yesu Kristu hohu. Ninetu aweni tunamukuhweleli Kristu Yesu kulonja atuying'ishi nakututena along'a hakukuhwelela Kristu, bayi nanyijimu yanshimbuku. Mulong'a hikuji muntu akuying'ishawu nakumutena walong'a nanyijimu yanshimbuku."
"49002017 Etu chitwakeng'eli netu, atuying'ishi nakututena along'a muji Kristu, neyi akutumona nawu tuji akwanshiji, komana Kristu jiyi wakozhezhang'a antu kuputola tahinji? Chinzhila!"
"49002018 Neyi nukutung'ulula cheng'i yuma yinakisang'eni, najimwekeshi jehi kwikala mukwakuputola."
"49002019 Mulong'a ami kunshimbi nimufu hamujimu wanshimbi, kulonja nimuhanjili Nzambi."
"49002020 Ampopela jehi hakulusu hamu naKristu, ilang'a nahanja; hiyami nawaku, Kristu jiyi wahanjilang'a mujami. Chinahanjang'a mumuzhimba nahanjang'a nakukuhwelela kwaMwana kaNzambi, wankeng'eli, wajinkeluhu kunkoolami."
"49002021 Hinajiwulang'a luwi lwaNzambuku; mulong'a neyi kulong'a kwenzang'a kunshimbi, komana Kristu wafwili tuhu kwinji."
"49003001 Enu ang'alizha, O chimwabula maana! Wayiloweli hinyi, enu antu amwekesheleluwu jehi Yesu Kristu hatooka, sang'a amupopelawu hakulusu?"
"49003002 Nakeng'i kuyihula chuma chimu hohu nami, Spiritu mwatambwili nanyijimu yanshimbi, tahinji nakwitiya kwakukuhwelela?"
"49003003 Munabuliliji maana? Kutachika mutachiki muji Spiritu, mukumishi kwenu nachisemwa chaheseki?"
"49003004 Yina yuma yayivulu yimwajing'i nakukabakana, komana mwayikabakenang'a tuhu kwenu, tahinji? Neyi jimu, komana chajing'i chamukunkulwayi."
"49003005 jichi yena wáyinkang'a Spiritu, wákong'ang'a nyijimu yang'ovu mukachi kenu, wachilang'a nanyijimu yanshimbi, tahinji nakutiya kwakukuhwelela?"
"49003006 Abarahama chamukuhweleleliyi Nzambi, Nzambi hakumufuukwilachu ninji hikulong'a."
49003007 jichi ilukenu nenu antu akukuhwelela jiwu anyana kaAbarahama.
"49003008 Mukanja wazhila, chiwatenenang'ahu jehi nawu Nzambi wakaying'isha nakutena kulong'a azhentili nakukuhwelela, hakushimunang'ahu jehi kuji Abarahama nsang'u yayiwahi, ninji, Nyunza yezhima yakakoolekela mujeyi."
"49003009 Nochu antu akukuhwelela, anakooleki jehi hamu naAbarahama wakuhweleleli."
"49003010 Ezhima akuhwelelang'a nyijimu yanshimbi, anekali jehi akwakushing'ewa; mulong'a anasoneki nawu, Muntu wukubula kukakela nikwila yuma yezhima yanasonekuwu mumukanja wanshimbi, amushing'i."
"49003011 jichi jinu chinalumbuluki chakwila nawu, hikwekala muntu akuying'ishawu nakumutena walong'a nanshimbi kumesu aNzambuku. Mulong'a nawu, Mukwakulong'a wakahanja nakukuhwelela."
"49003012 Nshimbi hikukuhwelelaku; ilang'a nawu, Muntu welang'a nshimbi jiyi wakahanjilamu."
"49003013 Kristu watukuulili kukushing'a kwanshimbi kwatushing'iluwu, nanochu chamubalumwinuwu kwikala washing'ewa hansang'u yetwetu. Mulong'a anasoneki nawu, Muntu akukujikawu kumutonju washing'ewa."
49003014 Kulonja kukooleka kwakoolekeliyi Abarahama kwakenzi haji azhentili muji Kristu Yesu kulonja tutambuli Spiritu akaniniyi nakukuhwelela.
"49003015 Enu anakwetu, hinukuhosha mwahoshang'awu antu. Hela chitiyang'enu chamuntu, neyi anachikoleshi jehi hiyachijiwulang'a kuji muntu, hela kusha kwokuku."
"49003016 Yikaninu, ayikanini Abarahama niMbutu yinji. Hiyateneni mbutu neyi kwizhi zhazhivuluku; ateneni kwayimu hohu nawu, Mbutu yeyi; jiyi Kristu."
"49003017 ichi chinukwila nami nshimbi yenzhili munahiti jehi nyaka nkulakazhi zhiwana namakumi asatu (430) nahatiyang'eniyi Nzambi naAbarahama, hiyikutwesha kuzhaha chitiyang'enu chakolesheliyi Nzambuku, mwaka yizeyeshi chikaninu chili chamukunkulwayi."
"49003018 jMulong'a neyi wuswana wekala kwawu kunshimbi, komana hiwakukana nawaku; ilang'a Nzambi wamwinkeluwu Abarahama chakukana."
49003019 Nshimbi yanka? Ayishililuku nsang'u zhanyilong'a nichamba kenza Mbutu yakaninuwu jehi kuji Nzambi. Nshimbi yenzhili nawang'elu kuchikasa chehaku.
49003020 Ichi jinu ihaku hiihaku wawumuku; ilang'a Nzambi jiyi wumu.
"49003021 Nshimbi yalekeshang'a yikaninu yaNzambi, tahinji? Chinzhila! Neyi kwajing'i nshimbi yatwesheli kuhanjisha, mutenowu chalala kulong'a kwaji kwinza kwokunshimbi."
"49003022 Ilang'a mukanja wazhila wunakasi yuma yezhima mung'ovu yanshiji, kulonja chikaninu chakukuhwelela Yesu Kristu chiikali chambala chanawa akukuhwelela."
"49003023 Ilang'a hajing'i kukuhwelela kanja kwinzi, atukasili nang'ovu yanshimbi, atupatililumu kushika nihamba kamwekeshawu kukuhwelela."
"49003024 jichi nshimbi jiyi nkulung'ang'a yetu njo-o nichenzhiliyi Kristu, kulonja atuying'ishi nakututena along'a nakukuhwelela."
"49003025 Ilang'a ichi chinenzi jehi kukuhwelela, hitwekala nawa cheng'i nankulung'ang'aku."
49003026 Mulong'a muji Kristu Yesu enu ezhima mwela jehi anyana kaNzambi nakukuhwelela.
"49003027 Mulong'a wezhima wenu áyizhimikili mwing'ili muji Kristu, munajivwiki Kristu."
49003028 Hikukutwesha kwikala cheng'i kaYujeya hela kaGrikuku; hikukutwesha kwikala cheng'i njung'u hela hinjung'uku; hikukutwesha kwikala cheng'i iyala hela mumbanjaku; wezhima wenu munekali wumu muji Kristu Yesu.
"49003029 Neyi munekali ambala aKristu, komana munekali jehi mbutu zhaAbarahama, muyanswana achikaninu."
"49004001 Ilang'a ami nami, helang'a nswana wuchiji kansi, hashiyang'anang'a nanjung'uku, kutong'a jiyi mwanta wayuma yezhima."
"49004002 Ilang'a wakuminang'a jakwovwahila amuhembang'a nikuji anyuuli, nihakashika mwaka watong'olayi tata yinji."
"49004003 Ninetu nawa, chitwajing'i atwansi, twajing'i muwujung'u wayuma yampata yamunu mwishina yakuhemesha."
"49004004 Ilang'a mwaka chiwashikili chikupu, Nzambi hakutemesha Mwaninji, amuvweli kuji mumbanja, amuvweli kunshimbi;"
"49004005 kulonja akakuuli antu ajing'i kunshimbi, kulonja akatwing'izhi muchisaka chinji nakwikala anyaninji."
"49004006 Chimunekali jehi anyaninji, Nzambi atemesha niSpiritu waMwaninji munyichima yetu ninji, Tata Yami."
"49004007 jichi hiwuji nawa cheng'i njung'uku, wumwana; neyi wumwana komana wunswana wakuswanisha kuji Nzambi."
"49004008 Hamwaka chimwabulili kumwiluka Nzambi, mwajing'i anjung'u zhawábula kwikala Nzambi."
"49004009 Hakwila ichi chimunamwiluki jehi Nzambi, wata Nzambi jiyi wayilukenu, mulong'anyi mukufuntila nawa cheng'i kuyuma yakuhemesha yazeya yawuzweng'i, mwaka mukeng'i kwing'ila cheng'i muwujung'u wayu?"
"49004010 Mwazhilikang'a mafuku, nitukwezhi, niyilaaka, ninyaka."
49004011 Natiyi woma nami hajaha nayikabakeneni tuhu chamukunkulwayi.
"49004012 Enu anakwetu, nayilembeleli nami ikalenu neyi ami, mulong'a ami niji neyi enu. Himwang'ilili chatamaku."
"49004013 Enu aweni mweluka jehi chuma chaletesheli kuyishimwina nsang'u yayiwahi hakusambila, chochayikatu yami."
"49004014 China chuma chamumuzhimba wami chimwamweni kutama, himwachijiwili, hela kuchisawulaku; mwakuminini jakuntambula neyi chakutambula kang'elu kaNzambi, neyi yomweni Kristu Yesu."
"49004015 Kukooleka kumwateneni kunayi jehi mujihi? Tiyenu niyilezhi chuma chinayimweni, nami neyi chatweshekeli, mutenowu mwantubwilili mesu enu himukunyinkawu ami."
"49004016 Ami nabalumuki jehi kwikala mukwankunyi nenu nanichi chinayilezhang'a walala, tahinji?"
49004017 Kulemesha kwaswezhang'awu kuyilemesha hikwayang'a mwamuwahuku; analonji kuyambula nachu kulonja kuyilemeshang'a wena.
"49004018 Chachiwahi kulemesha muchawahila mafuku ezhima, bayi chinukwikala nenu hohuku."
"49004019 Enu anyanami anyanya, inukumwena cheng'i nyisong'u yakuvwala nichimwamba kabalumuka nakufwana neyi Kristu!"
"49004020 Eng'a, neyi najing'i nenu katataka mutenowu nabalumuni jehi niizu jami, mulong'a niji nakuyizhinoka."
"49004021 Enu mwakeng'a kwikala kunshimbi, nlezhenu; nshimbi yayeni himwayitiyang'aku, tahinji?"
"49004022 Mulong'a anasoneki nawu, Abarahama wajing'i nawanyaninji amayala ayeji, iwu wakuji mumbanja wanjung'u, mukwawu wakuji mumbanja wesumbu."
49004023 Iwu wakuji mumbanja wanjung'u wavwalikili chakumuzhimba; hakwinza owu wavwalikili kuji mumbanja wesumbu wajing'i wakukana.
"49004024 Yena yumiyi himwevulu; mulong'a wenawa ambanja hiyitiyang'enu yiyeji; chimu chakufuma kumpiji yaSinayi, jiyi Haga wavwalang'a anyana awujung'u."
"49004025 Iwu Haga jiyi mpiji yaSinayi yamuArabiya, kafwampi jiyi Yerusalema yamakonu, mulong'a yena wuji muwujung'u nawanyaninji."
"49004026 Hakwila Yerusalema yakwiwulu hiyekala muwujung'uku, jiyi mama yetwetu."
"49004027 Mulong'a anasoneki nawu, Eyi nshinta, wabulilang'a kuvwala anyana, zang'alalaku. Eyi wabulilang'a kutiya nyisong'u yakuvwala, bulaku nying'ula nikwimba tumina; Mulong'a anyana kamumbanja analekuwu anabajiki anyana kamumbanja wesumbu kuvula."
49004028 Enu anakwetu tuji anyana achikaninu neyi chajing'iyi Isaka.
"49004029 Chelili owu wavwalikili chakumuzhimba hakukabisha owu wakuji Spiritu, jichi chelang'awu nilelu."
"49004030 Mumukanja wazhila nawuji? Nawu, Mutemuni iwu njung'u nimwaninji hamu; Mulong'a mwana kayeniwu njung'u hakutwesha kuswanina hamu namwana kamumbanja wesumbuku."
"49004031 jichi enu anakwetu, etu hituji anyana kamumbanja wanjung'uku, tuji anyana kamumbanja wesumbu."
"49005001 Kristu watufumisha jehi muwujung'u; jichi shimatenu chakola, bayi mujikasila cheng'i mumpanja yawujung'uku."
"49005002 Tiyenu, ami Pawulu nukuyila nami, Neyi akuyalamisha himwakamwenamu chuma muji Kristuku."
"49005003 Mwamweni, nukuyishimwina nawa cheng'i amayala ezhima akwalamishawu, nami anekali akasika kunshimbi yezhima."
"49005004 Enu mukukeng'a ayiying'ishi nakuyitena along'a nanshimbi, munambuki jehi kuji Kristu, munasenuki jehi nawa munzhila yaluwi."
"49005005 Mulong'a etu kwetu twaching'ililang'a kulong'a kutwaching'ezhang'a, kutunatambwili kuji Spiritu nakukuhwelela."
"49005006 Mulong'a muji Kristu Yesu, kwalama hela kubula kwalama hikwakwashang'aku, ching'a yowu kukuhwelela kwakalakalang'a nakukeng'a hohu."
"49005007 Mwajing'i nakutemuka chachiwahi, ayilekesheluku kujinyi, mwaka muleki kwovwahila walala?"
"49005008 Kukanzhikizha kwanayikanzhikizhuwu, hikunafumi kuji yena wayitambikang'aku."
49005009 Ilung'i jantesha jananishang'a chikanka chezhima.
"49005010 Nayikuhweleli muji Mwanta, nami himukutong'ozhoka mwacheng'uku; hakwila muntu wayikabishang'a ochu wakawana mulong'a, yowu akawanawu yowu."
"49005011 Ilang'a enu anakwetu, neyi ami nichiji kushimuna kwalama, aji nakunkabishilaji nihanu? Neyi chajing'i ochu, komana ninsonyi yakulusu yinahiti jehi."
49005012 Mutenowu áyiluwang'eshang'a aji kujiketula awenawu!
"49005013 Mulong'a enu anakwetu, ayitambikilili kwenu kusubuka. Ichi chimunasubuki jehi, bayi muchibalumuna chiikali chakukwasha nachu chisemwa chahesekuku. Ikalenu kwenu akwakujikalakela wumu namukwawu mukukeng'a."
"49005014 Mulong'a nshimbi yezhima yinalumbulukili mwizu jimu nawu, Keng'aku mukwenu neyi chiwajikeng'a eyi aweni."
"49005015 Kwinza neyi mukujisumona nakujijya wumu namukwawu, babalenu mubuli kujizhilisha wumu namukwawu."
"49005016 Ami nami enjenung'a chakuyenjesha kuji Spiritu, kulonja mubuli kwila yáfwilang'a chisemwa chaheseki."
"49005017 Mulong'a chisemwa chaheseki chafwilang'a yabula kukeng'ayi Spiritu, niSpiritu nawa wafwilang'a yábula kukeng'a chisemwa chaheseki. Mulong'a wena, chabula kutiyang'anawu wumu namukwawu, alonja kuyikang'esha kwila yuma yimwakeng'ang'a kwila."
"49005018 Ilang'a neyi ayilombolang'a kuji Spiritu, himuji nawa kunshimbuku."
"49005019 Nyijimu yachisemwa chaheseki hiyakuyambaku. jiyeniyi; wuvumbi, wuzonju wamumuchima, kufwila yatama,"
"49005020 kupesha, kupanja, kuhelang'ana, kuzung'a, ichima, majombu, kukokwela kwenu, kujambola, kwitiya nsang'u yaheng'a,"
"49005021 lwisu, kusheta, yisela yatama, niyuma yiji neyi iyi. Yeniyi nukuyilezha munayilezheli jehi, nami antu akwila mwenimu hiyamba kaswana wanta waNzambuku."
"49005022 Hakwila mukabu waSpiritu yowu kukeng'a, muzang'alu, kuwunja, kukaba kabe-e, luwi, kuwaha, kushinshika,"
"49005023 kwovwaha, kujihemba. Hikwekala nshimbi yalekeshang'a yumiyuku."
"49005024 Antu ambala aKristu Yesu apopela jehi chisemwa chaheseki hakulusu, niyuma yatiyang'a chisemwa kuwaha, niyafwilang'ayi."
"49005025 Neyi tukuhanja chakutuhanjisha kuji Spiritu, twenjenung'a nawa chakutwenjesha kuji Spiritu."
"49005026 Bayi tukeng'a kujilemesha chamukunkulwayuku, tubuli kujivuloka, nikujitiyila ichima."
"49006001 Enu anakwetu, neyi anawani muntu naputoli, enu mwenjang'a muSpiritu, mufuntishenu muntu wuji ochu naspiritu yakujizoza; babalaku hajaha nineyi akakutesha."
"49006002 Senjang'anenu yisenja yenu; neyi mukwila mwenimu, mukwila nshimbi yaKristu chikupu."
"49006003 Muntu wajimonang'a yomweni ninji nimuntu walema, iku wamukunkulwayi, najijimbi tuhu kwinji."
"49006004 Ilang'a antu ezhima ashinshiki nyijimu yawu, muntu himuntu. Muntu wukwila mwenomu, jiyi wukumona hakujisamina namujimu winji yomweninji, bayi kujisama namujimu wawacheng'uku."
"49006005 Mulong'a antu ezhima akajisenjela yisenja yawu, iwu nachinji, iwu nachinji."
"49006006 Muntu atang'ishang'awu izu jaNzambi, akwashi owu wamutang'ishang'a nayuma yayiwahi yezhima."
"49006007 Bayi mujijimbaku, Nzambi hiyamusehang'aku, yonsu yakujimayi muntu, jiyi yakajyayi."
"49006008 Muntu wukukuwila chisemwa chinji chaheseki, wakajya kutoka kuchisemwa chaheseki; hakwila yena wukukuwila Spiritu, wakajya wumi wahayanyaka kuji Spiritu."
"49006009 Bayi tuzeyang'a nakwila mwamuwahuku, mulong'a twakajya hachilaaka chakujya, neyi tunabuli kuzeya."
"49006010 jichi jinu, neyi tukumona hakwilila, twililenung'a antu ezhima chachiwahi; tubajiki kwilila akwetala jakukuhwelela."
49006011 Talenu izhi nsona zhamaneni zhinayisonekeli nachikasa chamami aweni.
"49006012 Antu ezhima ayikakezhang'a nawu ayalamishi kulonja ayilemeshi kuji antu munyizhimba, aji nakufwila abuli kuyikabishila nsang'u yakulusu yaKristu."
"49006013 Kutong'a hela awenawu aalama jehi hiyelang'a kwawu nyijimu yanshimbuku; anakeng'i nawu enu ching'a mwalami hohu, kulonja akajisami nansang'u yanyizhimba yenu."
"49006014 Hakwila ami kujisama chinzhila, ching'a nakulusu yaMwanta wetu Yesu Kristu hohu. Mpata yamunu mwishina ampopelayi jehi hakulusu, ninami ampopa jehi kunsang'u yampata yamunu mwishina."
"49006015 Mulong'a kwalama, hela kubula kwalama, hikukweti chumaku, ching'a yowu kuleng'a kwakwiha hohu."
"49006016 Kuwunja niluwi lwikali nawantu ezhima akwila mwenimu mutunayilezhi, niaIsarela ambala aNzambi nawa."
"49006017 Kufuma kulelu, bayi ankabisha nawa kuji muntuku, mulong'a ami niji nayibata yaYesu hamuzhimba wami."
49006018 Luwi lwaMwanta Yesu Kristu lwikali naspiritu yenwenu anakwetu. Amena.
"50001001 Ami Pawulu, kapostolu kaKlistu Yesu mwaya muchima waNzambi, niji nakuyisonekela mukanja, enu akwakuzhila mwekala kuEfwesesa, akwakushinshika amuji Klistu Yesu."
"50001002 Luwi lwikali nanenu nikuwunja kwakufuma kuji Nzambi, yowu Tata yetu, nikuji Mwanta Yesu Klistu."
"50001003 Amukiswili Nzambi yaMwanta wetu Yesu Klistu, yowu Tata yinji, natukiswili nkisu zhawuspilitu zhezhima mumawulu muji Klistu;"
"50001004 chatutonjeliyi muji yena henohu chikuku champata yamunu mwishina chichiji kanja, kulonja tuzhili, tubuli hakutwinkela mulong'aa kumesu inji."
"50001005 Mukukeng'aa watukunzhikilang'aahu jehi ninji twikali anyana muchisaka chinji muji Yesu Klistu, mwatiyililiyi kuwaha kumuchima winji,"
50001006 kulonja kuhameka lubanzhi lwakulema kwaluwi lwinji lwatutiyililiyi chamukunkulu muji yena Wákeng'aewa.
"50001007 Muji yena jimu tukweti kukuula kwanatukuuluwu namashi inji, yowu kutwanakena nshiji zhetu, mweseka maheta aluwi lwinji"
"50001008 lwatuvulishililiyi, namaana ezhima nikashinshi."
"50001009 Hakutulezha chizhinjilu chamumuchima winji, mwatiyililiyi kuwaha, mwafuukwiliyi muji Klistu,"
50001010 nichamba kawanina nyaka; kulonja Nzambi akapompeshi yuma yamumawulu niyahamaseki yezhima muji Klistu.
"50001011 Muji yena nawa jimu mutunatambwili wuswana, mulong'aa atwambwilang'aahu jehi mwatong'aweliyi yena wakong'aang'aa yuma yezhima mwaya mpúng'aa yinji;"
"50001012 kulonja etu, twásambilili kukuhwelela Klistu, tuleteshi kuhameka kwakuhameka lubanzhi lwakulema kwinji."
"50001013 Muji yena ninenu nawa, mwatiyili izu jawalala, yoyu nsang'au yayiwahi yawamwinu wenu, himwamukuhweleleli yena, ayifunjili nawa naSpilitu Wazhila wakukana."
"50001014 Yena Spilitu jiyi chizhiikilu chawuswana wetu, nichamba kakuulawu iheta jambala jayena, kulonja kuhameka lubanji lwakulema kwinji."
"50001015 jichi ami nawa, chinatiyili nsang'au yenu yakumukuhwelela Mwanta Yesu, nichimwakeng'aang'aa akwakuzhila ezhima,"
50001016 hinalekang'aa kuyisakilila chinayitenang'aa mukulombela kwamuku.
"50001017 Nalombang'aa, Nzambi yaMwanta wetu Yesu Klistu, Tata walubanzhi lwakulema nami, ayinki spilitu yamaana nichimwekeshu kulonja muswezhi kumwiluka."
"50001018 Mesu amunyichima yenu atoni, kulonja mwiluki kuching'aezha kwakutambika kwayitambikiliyi, nimaheta alubanzhi lwakulema kwawuswana winji wahetayi muji akwakuzhila;"
"50001019 nichabajika kututohela ng'aovu zhinji nankashi, etu twakuhwelelang'aa, mweseka ng'aovu zhinji zhaswezha kutoha nankashi."
"50001020 ng'aovu zhakong'aeliyi muji Klistu hamusang'awiliyi muji afu, hakumushakamisha kuchikasa chinji chachijiilu mumawulu,"
"50001021 kwabajika nankashi kuyuula kwezhima, niwanta, ning'aovu, nimawanta antúmba, nimazhina ezhima atenang'aawu, hiwowu amakonu hohuku, nianyaka yakenza nawa."
50001022 Wamwovwahishila jehi yuma yezhima nakuyisha kwishina janyenju yinji; wamukunzhika jehi kwikala mutu wahewulu jayuma yezhima kuchipompelu;
"50001023 chipompelu jiwu muzhimba winji, kwinzala kwayena wenzeshang'aa yuma yezhima mwezhima."
"50002001 Ninenu ayihanjishili chimwajing'ai afwa nanyilong'aa yenu ninshiji,"
"50002002 mumwajing'ai nakwenja mwaya mpata yamunu mwishina, mwaya kukeng'aa kwamwanta wamuluzwizu wang'aovu, yowu spilitu wakong'aelang'aa katataka muji akwakuzhikwa."
"50002003 Ninetu ezhima nawa mwomutwashakamini nakwila mwafwila chisemwa chetu chaheseki, nakukong'aa mwakeng'aa muzhimba nimuchima. Kuchisemwa chaheseki twajing'ai antu atela kuzuwilewa, neyi antu amakwawu."
"50002004 Ilang'aa Nzambi waswezha kuheta luwi, nakukeng'aa kwinji kwabajika kwatukeng'aeliyi nachu,"
"50002005 hitwachijing'ai twafwa nanyilong'aa, watuhanjishili chimu naKlistu. Anayamwini naluwi hohu."
"50002006 Watusang'awili chimu ninji, watushakamishili chimu ninji mumawulu, muji Klistu Yesu;"
50002007 kulonja akamwekeshi hanyaka yakenza mahetinji aswezha aluwi lwakutukokwezha muji Klistu Yesu.
"50002008 Mulong'aa anayamwini naluwi kwokukukuhwelela; hiyenu awenuku, hichamukunkulu chambala chaNzambi;"
"50002009 hichakunyijimuku, kulonja kubuli muntu wukujisama."
"50002010 Mulong'aa etu tuji wukalawenu winji, atuleng'aeli muji Klistu Yesu twilang'aa nyijimu yayiwahi yatulong'aeshelelang'aahu jehi kuji Nzambi ninji twenjelang'aamu."
"50002011 jichi anukenu chimwajing'ai azhentili hamwaka kuchisemwa, ayitenenang'aa kuji akwakwalama namakasa nawu ayijima."
50002012 Mwajing'ai aambuka naKlistu; mwajing'ai aambuka nawenimbu wawaIsalela; mwajing'ai enyi akaji kwiluka yitiyang'aenu yachikaninu; mwajing'ai akaji ninaha hakuching'aezhela; mwajing'ai antu akaji Nzambi munu mwishina.
"50002013 Hakwinzichi jinu, enu mwajing'ai kwakulehi anayikunjamishi jehi muji Klistu Yesu namashi aKlistu."
"50002014 Mulong'aa yena jiyi kuwunja kwetu, nahumang'aeshi ájing'ai ayeji ekali wumu; nahumuni mbang'au yakwambula yajing'ai hakachi;"
"50002015 hakufumisha nkunyi yakwata ng'aovu kunshimbi nikuyizhila, mumuzhimba winji; kulonja hajing'ai antu ayeji, aleng'auhu muntu wamwiha wumu muji yomweni, kulonja hekali kuwunja;"
"50002016 ayikunjamishi kuji Nzambi ezhima ayeji mumuzhimba wumu nakulusu, hakuzhahila nkunyi kwenoku."
"50002017 Wenzhili nakushimuna kuwunja kujenu mwajing'ai kwakulehi, nikuji wena ajing'ai kwakwihi."
"50002018 Mulong'aa muji yena jimu mutunamweni hawing'aililu wamwaTata, etu ezhima ayeji naSpilitu yowumu."
"50002019 jichi jinu, himuji nawa enyi hela akwetung'aa jacheng'auku; munekali jehi enimbu hamu nawakwakuzhila, munekali jehi akwetala jaNzambi."
"50002020 Anayitung'ai jehi hachikuku chawapostolu nawatuplofwetu, yomweni Klistu Yesu jiyi ilola jaswezha kwoloka nankashi jakwiwombu."
"50002021 Kutung'aa kwezhima kwatung'aang'aawu, kwenja kunung'aang'aana chachiwahi muji yena, kwenja kukula kulonja kwikali Tembeli yazhila muji Mwanta."
"50002022 Muji yena nawa jimu mwanayitung'ailuwu jehi ninenu hamu, mwikali itala jakushakama Nzambi muji Spilitu."
"50003001 Hansang'au iyi yinateni jehi, ami Pawulu nekala munyonzhi yaKlistu Yesu yakukoola enu azhentili;"
"50003002 neyi chalala munatiyi chanankunzhikuwu kumujimu wakuyishimwina luwi lwaNzambi,"
50003003 chanmwekesheleluwu chizhinjilu chinayisonekeleli jehi namazu antesha.
"50003004 Chimukutang'aa, mukutwesha kwiluka kushinshika kwami kunashinshika muchizhinjilu chaKlistu,"
"50003005 chabulili kutiyakeshawu kuji antu ahanyaka yacheng'ai, neyi chanachimwekeshuwu makonu kuji apostolu zhinji azhila niatuplofwetu twinji muji Spilitu."
"50003006 Chakwila nawu azhentili anekali jehi akwakuswanina hamu nawaIsalela, anekali jehi nawa yiji yamuzhimbowu, akwakutambwila hamu chikaninu chamuji Klistu Yesu kwokunsang'au yayiwahi."
"50003007 Yena nsang'au yayiwahi iyi, jiyi yankunzhikiluwu kwikala mukwakukalakala, mwaya chamukunkulu chaluwi lwaNzambi lwanyinkeluwu, lunatambwili kung'aovu zhinji."
"50003008 Ami nabajika kukeha mukachi kawakwakuzhila ezhima aswezha kukeha, yami enkawu luwi ilu lwakushimwina azhentili maheta aKlistu akang'aanya kwilukewa."
50003009 Kulonja nakamwekeshi kuji antu ezhima mwekalila chizhinjilu chanyaka yezhima muji Nzambi waleng'aeli yuma yezhima.
"50003010 Kulonja amwekesheli akwakuyuula niakwawanta ekala mumawulu, maana aNzambi eng'ai naeng'ai, katataka nachipompelu;"
50003011 mwomwatong'aweliyi jehi kunyaka yahayanyaka muji Mwanta wetu Klistu Yesu.
"50003012 Muji yena jimu mutunabulili woma, tunamoni jehi hawing'aililu wakaji kwakama, nakukuhwelela kutwamukuhwelelang'aa."
50003013 jichi nalembi nami bayi muzeya nayihung'au yami yinamonang'aa hansang'au yenuku; hichuma chenu chakujisama nachu.
"50003014 Hayena nsang'au iyi nafukami kuji Tata,"
"50003015 kwatambwila yisaka yezhima izhina jaTata niyamwiwulu niyahamaseki,"
"50003016 nami, etezhi muntu wenu wamukachi kukola nang'aovu yaSpilitu winji, mwaya mahetinji alubanzhi lwakulema."
"50003017 Kulonja Klistu ashakamang'aa munyichima yenu mukukuhwelela, kulonja enu, munashimati jehi kunyizhi, munakoli jehi mukukeng'aa,"
"50003018 mukwati ng'aovu yakushinshika mwaya kutoha, nikuleha, nikuleha kwiwulu, nikukunama; hamu nawakwakuzhila ezhima."
"50003019 Mwiluki kukeng'aa kwaKlistu kwakang'aanya kwilukewa, kulonja mwinzali nihashika kwinzala kwaNzambi kwezhima."
"50003020 Yena natweshi kwila chakubajika nankashi mutukulomba hela mutukutong'aozhoka mwezhima, mwesekela ng'aovu yakong'aang'aa mujetu,"
"50003021 kuji yena kwikali lubanzhi lwakulema muchipompelu, nimuji Klistu Yesu, múkuhita yisaka yezhima hayanyaka nanyaka. Amena."
"50004001 jichi ami ákasawu mukaleya hansang'au yaMwanta, nayilembeleli nami enjenung'aa mwatelela kutambika kwayitambikiluwu,"
"50004002 nakujizoza kwezhima nakwovwaha munyichima, nakujung'aumika, nakujitiyilila wumu namukwawu nakukeng'aa,"
"50004003 nakusha muchima hakuhemba kunung'aang'aana kwaSpilitu, nakujikasa mwonzhi wakuwunja."
"50004004 Kwekala muzhimba wumu niSpilitu wumu, neyi chayitambikiluwu enu mukuching'aezha kumu kwanayitambikuwu."
"50004005 Kwekala Mwanta wumu, nichikuhwelelu chimu, nichizhimikilu chimu,"
"50004006 niNzambi wumu, yowu Tata yawezhima, wekala hewulu jayuma yezhima; yuma yezhima yekalila muji yena; jiyi wekala muyuma yezhima."
50004007 Ilang'aa anatwinki wezhima wetu luwi lwamwesekela chamukunkulu chaKlistu.
"50004008 Chochanahoshiyi ninji, Chakanjaminiyi kwiwulu watweli ankoli muwunkoli, Wayinkeli antu yamukunkulu."
"50004009 Chenichi chanatenuwu nawu, Wakanjamini; chaya mujihi? Chaya mukwila nawu wakunkumukili mumatung'aa amwishina jamaseki."
"50004010 Iwu wakunkumukili, jiyi nawa wakanjamini nakupanjakana nankashi mawulu ezhima, kulonja yuma yezhima yiinzali yena hohu."
"50004011 Washilumu amakwawu ekali apostolu, amakwawu atuplofwetu, amakwawu akwakushimuna nsang'au yayiwahi, amakwawu atubing'aa, amakwawu antang'aishi;"
"50004012 kulonja kukolesha akwakuzhila ekali alala, akalakeli akwawu, atung'ai chachiwahi muzhimba waKlistu;"
"50004013 nichitwakashika wezhima wetu mukunung'aang'aana muchikuhwelelu, nimukumwiluka Mwana kaNzambi; twakashiki muwuntu walala chikupu, mwashika chiminu chakwinzala kwaKlistu."
"50004014 Kulonja tubuli kwikala cheng'ai atwansi akubankang'aila niniku niniku, nakuleluzhoka nampepela yantang'aishilu yezhima, namaleng'au nimakasu awantu akujimba nachu antu."
"50004015 Ilang'aa tuhoshenu mwalala nakukeng'aa; tukulenu muji yena muyuma yezhima, jiyi mutu, jiyi Klistu."
"50004016 Kumutu owu jiku kwajinung'aila chachiwahi muzhimba wezhima, hiwukujikwata namanung'ai akukwashang'aana, yiji yezhima hiyikwila nyijimu yawu, iwu nawinji, iwu nawinji, kulonja muzhimba wukulang'aa nakujitung'aa mukukeng'aa."
"50004017 jichi jinu, nukuhosha chakola nakushimuna muji Mwanta, nami, bayi mwenja cheng'ai neyi chenjang'aawu azhentili, nayitong'aozhoka yawu yakuhemeshaku."
"50004018 Maanawu eyila jehi kwawu, aambuka jehi nawumi waNzambi, nansang'au yakuyamba kwanyichima yawu yachinchika."
"50004019 Wena hiyatweshang'aa kutiya nsonyi nawa cheng'auku; ajumbila jehi mukufwila kwatama, nakwila yuma yawuzonju yezhima nalwisu."
50004020 Enu kwenu hijimu mumwajizilili Klistuku;
"50004021 neyi munamutiyi chalala, neyi anayitang'aishi muji yena mwaya walala wekala muji Yesu."
"50004022 Vuulenu muntu wenu wamukulu wachisemwa chachikulu, wajitamishang'aa mwaya kufwila kwatama kwayijimbilang'aa."
50004023 Mwikali antu amaha muyitong'aozhoka yaspilitu yenu.
50004024 Mujivwiki muntu wamwiha aleng'aeluwu mwekalilayi Nzambi mukulong'aa nakuzhila kwalala.
"50004025 jichi lekenu kutwamba, Hoshenung'aa walala nawakwenu; mulong'aa tunekali jehi yiji yimu nawakwetu."
"50004026 Zuwenu kuzuwa kwakaji kuputola, bayi muhumisha itang'awa iku sang'aa mwahililaku."
50004027 Bayi mumushila jiyabolu hakushakamaku.
"50004028 Muntu wajing'ai ikombi, kwiya nawa cheng'ai chinzhila; akalakali mujimu wawuwahi namakasinji, kulonja aheti yuma yakuyinka akwawu anabuli."
"50004029 Kuhosha mazu atama chinzhila, ching'aa mazu amawahi anatweshi kukolesha antu hakumonawu kukala, kulonja akwashi naluwi awa akuyitiya."
"50004030 Bayi muneng'aesha Spilitu Wazhila waNzambuku, muji yena jimu mwayifunjawu jehi kulonja mwakashiki nikwifuku jakukuula."
"50004031 Lekenu njulu yezhima, ninjombu, nikuzuwa, nimapumba, nikutukana, ninkunyi yezhima."
50004032 jikokwezhenu muntu namukwawu; ikalenu namuchima wawushona; janakenenu muntu namukwawu neyi chayanakenenuwu kuji Nzambi muji Klistu nawa.
"50005001 jichi ikalenu akwakwimbuzhola Nzambi, neyi anyana akeng'aewa."
"50005002 Enjenung'aa nakukeng'aa neyi chatukeng'aeliyi Klistu, hakujinkahu hansang'au zhetu ekali mulambu, nichimuna chakuketwila Nzambi, kulonja ekali ivumba jajiwahi."
"50005003 Hakwila wuzhila, nawuzonju wamumuchima wezhima, hela lwisu, bayi ayitenenang'aa mukachi kenuku, hijimu mwatelela akwakuzhilaku."
"50005004 Hela wuzonju, hela kuhosha kwawuhewu, hela kuseng'aula; yumoyu hiyatelaku, ching'aa kusakilila hohu."
"50005005 Mulong'aa mweluka jehi chalala nenu chivumbi, hela muntu wazonja mumuchima, hela mukwalwisu, hohamu namukwakupesha, hakweti wuswana muwanta waKlistu naNzambuku."
50005006 Bayi ayijimba kuji muntu namazu akuhemeshaku; mulong'aa hayumiyi jihu henzhilang'aa kuzuwa kwaNzambi haji akwakuzhikwa.
50005007 jichi bayi mujibomba nawuku;
"50005008 mulong'aa mwajing'ailang'aa mwijima, kwinza katataka muneli jehi chezhezhi muji Mwanta; enjenung'aa neyi akwachezhezhi,"
50005009 nakushinshika yuma yamutiyishang'aa Mwanta kuwaha;
50005010 mulong'aa mukabu wachezhezhi wekala muyuma yayiwahi niyalong'aa niyalala yezhima.
"50005011 Bayi mukunjang'aana nayuma yelang'aawu mumwijimaku, ching'aa kuyikonkolola."
50005012 Mulong'aa chikweti nsonyi hela kutena yuma yakuzhinja yelang'aawu.
50005013 Ilang'aa yuma yakukonkololawu yezhima ayimwekeshang'aa kuji chezhezhi; mulong'aa chuma chanamwekeshuwu chinekali jehi chezhezhi.
"50005014 jichi nawu, Eyi wakamang'aa tulu tonaku, Sang'aukaku muji afu kulonja Klistu akutong'aekeli."
"50005015 jichi babalenu mumukwenjela. Bayi mwenjang'aa neyi antu abula maanaku, enjenung'aa neyi akwamaana."
"50005016 Kwatilenu mafuku akuhita maana, mulong'aa himwaka watama."
"50005017 jichi bayi mubula maanaku, shinshikenu mwaya muchima waMwanta."
"50005018 Bayi musheta vinyuku, chaletang'aa kukisika, ilang'aa inzalenung'aa naSpilitu."
"50005019 Hoshenung'aa muntu namukwawu namasamu, nitumina, nitumina twawuspilitu, namuchima wakumwimbila Mwanta chachiwahi;"
"50005020 nakusakilila Nzambi, yowu Tata, mwizhina jaMwanta wetu Yesu Klistu, mwahita yuma yezhima, mafuku ezhima."
"50005021 Ilenung'aa iwu ovwahila mukwawu, iwu ovwahila mukwawu, nanochu chimwamwakamang'aa Klistu."
"50005022 Enu ambanja, ovwahilenu amfumuzhenwenu aweni neyi chimwovwahilang'aa Mwanta."
"50005023 Mulong'aa iyala jiyi mutu wamumbanja, chochajiyi Klistu mutu wachipompelu, jiyi Chamwinu chamuzhimba."
"50005024 jichi chovwahilang'aa chipompelu Klistu, niambanja nawa ching'aa ovwahilang'aa amfumuzhawu muyuma yezhima."
"50005025 Enu amayala, keng'aenu ang'aojizhenu neyi chakeng'aeliyi Klistu chipompelu, hakujinkahu yomweni kuchikoola."
"50005026 Kulonja chanachitookeshiyi jehi, achizhiliki nakuchiwelesha namenzhi amazu;"
"50005027 kulonja ajinki yomweni chipompelu chalubanzhi, chakaji ihuzhi, hela inyiku, hela yuma yiji ochu; chiikali chazhila, chakaji hakuchinkela mulong'aa."
50005028 Mwomumu niamayala niwena akeng'ai ang'aojizhawu aweni neyi chakeng'aawu nyizhimba yawu. Muntu wakeng'aa ing'aojinji wajikeng'aa yomweni.
"50005029 Mulong'aa hikwekala muntu wakwatahu jehi nkunyi namuzhimba winji yomwenuku, wawujiishang'aa nikuwuhemba, chochelang'aayi Klistu nachipompelu nawa;"
50005030 mulong'aa etu yetu yiji yamuzhimba winji.
"50005031 Hansang'au iyi iyala ching'aa ashiyi tata yinji nimama yinji, Ajibombi nang'aojinji, Niwena ayeji akekali wumu."
"50005032 Hichizhinjilu chalema, nateni Klistu nachipompelu."
"50005033 Ninenu ezhima, keng'aenu ang'aojizhenu, iwu nakukeng'aa winji, iwu nakukeng'aa winji, neyi chimwajikeng'aang'aa enu aweni; nimumbanja amwakamang'aa mfumwinji."
"50006001 Enu anyana, ovwahilenung'aa anvwali zhenu muji Mwanta, jichi chuma chachiwahi."
50006002 Lemeshaku tata yeyi nimama yeyi; jiyi nshimbi yatachi yikweti chikaninu;
"50006003 Kulonja wumoni kuwaha, Wuhanji nyaka yayivulu hanu hamaseki."
"50006004 Ninenu atata zhawantu, bayi muvulokang'aa anyanenu azuwuku; yilelenung'aa nakuyibabesha nikuyikonkomwena muji Mwanta."
"50006005 Enu anjung'au, ovwahilenung'aa anyanta zhenu ahanu hamaseki nawoma nikuzaala, namuchima wumu, neyi chimwamwovwahilang'aa Klistu;"
"50006006 bayi chakukalakala kumesu kulonja kutiyisha antu kuwaha hohuku; kalakalenu chiji neyi anjung'au zhaKlistu, nakwila mwakeng'aayi Nzambi chakufuma kumuchima."
"50006007 Mukalakalang'aa nakutiya kuwaha, neyi chakukalakela Mwanta bayi antuku."
"50006008 Mwiluki nenu muntu wukwila chachiwahi, hela hinjung'au hela himwana, wakatambwilamu kuji Mwanta."
"50006009 Ninenu anyanta nawa yilenung'aa yuma yoyimu; lekenu kuyifunyina, mulong'aa muneluki jehi nenu Mwanta wawu, yowu Mwanta wenu nawa, wuji mwiwulu, yena kwinji haakamang'aa antu kumesuku."
"50006010 Nkumininaku, ikalenu akwang'aovu muji Mwanta, nimung'aovu zhinji zhaswezha nankashi."
"50006011 Manyekenu yitwa yaNzambi yezhima, kulonja mutweshang'aa kujikang'aa namaana ajiyabolu akujimbana."
"50006012 Mulong'aa hitwalwishang'aa nawantu akweti nyizhimba namashuku, twalwishang'aa nawakwakuyuula, nawakwawanta, nawakwakuyuula mwijima wamakonu, nawaspilitu atama amumawulu."
"50006013 jichi kwatenu kuyitwa yaNzambi yezhima, kulonja mutweshi kwimana mwifuku jatama, kulonja chimukukumisha kulwisha chochimwemana."
"50006014 jichi imanenu, nakupimpila mahina awalala; vwalenu hebwambu chikung'au chakuzhika chakulong'aa;"
50006015 vwalenu kunyenju yenu nkwabilu zhakwenja nansang'au yayiwahi yakuwunja.
"50006016 Chuma chinabajiki chochakukwata nkebu yakukuhwelela, yimukutwesha kuzhima nachu nyivu yakesi yamukwakutama yezhima."
"50006017 Tambulenu itepa jachikung'au jawamwinu, nimpoku yaSpilitu yakabali, joju izu jaNzambi."
"50006018 Lombelenung'aa muji Spilitu mafuku ezhima, nikulombela nikulembelela kwezhima, nikutonenamu mwahita kukakela kwezhima nakulembelela akwakuzhila ezhima."
"50006019 Munlombeleli ninami nawa, kulonja nishimuni chizhinjilu chansang'au yayiwahi chakaji woma."
"50006020 jiyi nsang'au yinekalili ing'aimeni wakukasa mumaleng'ai, kulonja nihoshi chakaji woma, neyi chinateli kuhosha."
"50006021 Manakwetu Tikikusa twakeng'aa, muntu wakalakelang'aa Mwanta nakashinshi, wukuyilezha nsang'au zhezhima, ninichi chinekala."
"50006022 jiyi nsang'au yinamutemesheli kujenu, kulonja mwiluki mutunashakamini, kulonja yena ayikunjezhi munyichima yenu."
"50006023 Kuwunja kwikali nawanakwetu, nikukeng'aa nikukuhwelela kwakufuma kuji Nzambi, yowu Tata, nikuji Mwanta Yesu Klistu."
50006024 Luwi lwikali nawantu ezhima akeng'aa Mwanta wetu Yesu Klistu chakaji kujimbana.
"51001001 Etu aPawulu naTimotewu, anjung'u zhaKlistu Yesu, tuji nakuyisonekela mukanja, enu akwakuzhila ezhima amuji Klistu Yesu ekala kuFwilipi, niatubing'a nawankong'i."
51001002 Luwi lwikali nanenu nikuwunja kwakufuma kuji Nzambi Tata yetu nikuji Mwanta Yesu Klistu.
51001003 Chinaanukang'a nsang'u zhenu zhezhima nasakililang'a Nzambi yami.
"51001004 Mafuku ezhima chinayilembelelang'a wezhima wenu, nayilembelelang'a namuzang'alu,"
"51001005 nanochu chimwankwashang'a kutwala nsang'u yayiwahi kumbiji, kufumisha kwifuku jatachi nikulelu."
"51001006 Neluki chikupu chuma chochenichi, nami yena watachikili mujimu wawuwahi mujenu wakawukumisha nikwifuku jaYesu Klistu."
"51001007 Chachiwahi ami kutong'ozhoka mwenimu hansang'u yenu wezhima wenu, nanochu chinekala nenu mumuchima wami, mulong'a mwatambwilang'a luwi hamu nanami munyonzhi yami, nimukuhakwila nakukolesha nsang'u yayiwahi."
51001008 Mulong'a Nzambi jiyi chinsahu chami chinafwilang'a kuyimona mukukeng'a kwaKlistu Yesu.
51001009 jichi nalombelang'a kulonja kukeng'a kwenu kuswezhi kuvula mumaana nakashinshi kezhima;
"51001010 kulonja mushinshiki yuma yabajika kuwaha; kulonja mwikali alala, akaji nyilong'a njo-o nikwifuku jaKlistu;"
51001011 muswezhi kusong'a nyikabu yakulong'a yafumang'a kuji Yesu Klistu; kulonja kulemesha nikuhameka Nzambi.
"51001012 Enu anakwetu, nakeng'i nami mwiluki nenu yuma yinamonami yinabalumuki kwikala yakutwala nachu nsang'u yayiwahi kumbiji;"
"51001013 chakwila chiniji munyonzhi hansang'u yaKlistu chinatiyakani kuji mashijika ezhima ahembang'a mwanta, nikuji antu acheng'i."
"51001014 Anakwetu amuji Mwanta amavulu anakwati ng'ovu nanichi chiniji munyonzhi, hiyakuswezha nankashi wulobu wakuhosha izu jaNzambi chakaji woma."
51001015 Amu chalala ashimunang'a Klistu chechima nantaji; amu nawa amushimunang'a namuchima wawuwahi.
"51001016 Wenawa jiwu elang'a chakukeng'a, nanochu chanelukuwu nawu anankunzhiki mujimu wakuhakwila nsang'u yayiwahi."
"51001017 Hakwinza amakwawu ashimunang'a Klistu chantaji hohu, himwalalaku; anatong'ozhoki nawu asang'umuni kunkabisha nanichi chiniji munyonzhi."
"51001018 Nochu jinu chakala Klistu akumutiyakesha mwezhima, hela mwakujimbana hela mwalala; mwenimu nazang'alelang'a, jimu nakazang'alela nawa."
"51001019 Mulong'a neluki nami chenichi chikumbalumukila chuma chakumpulwisha nachu, nanochu chimukunlombelela, nichakunyinkang'awu Spilitu waYesu Klistu."
"51001020 Natalilang'a nankashi mwenimu nakuching'ezha, nami kubuli chuma chakuntiyisha nsonyi; nikwati ng'ovu, neyi chinelang'a jikalu nikatataka nawa, kulonja amulemesheli Klistu mumuzhimba wami, hela nukuhanja hela nukufwa."
"51001021 Mulong'a ami kwami kuhanja yowu Klistu, kufwa yowu kuheta."
51001022 Ilang'a neyi nukuhanja mumuzhimba nukumwenamu nyikabu. Hineluki chuma chinukutonjaku.
"51001023 Mulong'a niji nanyichima yiyeji; aha nakeng'i kufumahu niyi nakashakami naKlistu, jichi chaswezha nankashi kuwaha;"
51001024 kwinza kushakama mumuzhimba nakuyikwashang'a enu chabajika kulema.
"51001025 Neluki chikupu nami nukushakamang'a, eng'a, nukwikala nenu wezhima wenu, kulonja muyang'a kumbiji namuzang'alu muchikuhwelelu;"
"51001026 kulonja chimwakanmona hinakenza cheng'i kujenu, mwakaswezhi kujisama muji Klistu Yesu."
"51001027 Ching'a mushakamang'a mwatelela nsang'u yayiwahi yaKlistu; kulonja hela neyi nakenza nakuyimona, hela neyi nakashakama kwacheng'i, nakatiyi chimwashakamang'a, chimunemani mbe namuchima wenu wumu, nakutong'ozhoka mwomumu, nakuswezha kulwishila hamu chikuhwelelu chansang'u yayiwahi;"
51001028 nakubula kutiya woma wawantu akuyilekesha. Kuji wenawa hichuma chakwiluka nachu chamba kazhilumukawu; ilang'a kujenu hichuma chakwiluka nachu wamwinu wakuji Nzambi.
"51001029 Mulong'a anayitezhi hansang'u yaKlistu, bayi kukumina jakumukuhwelela hohuku, ching'a nikumumwena ihung'u nawa."
"51001030 Mulong'a mwalwishang'a kulwisha kumwamweni mujami, nihanu mwatiyang'a nawu kuji kwoku."
"51002001 jichi neyi muji Klistu muji kukunjezha, neyi muji kujikwasha kwakukeng'a, neyi muji kukunjang'ana kwaSpilitu, neyi muji kujikunja niwushona,"
"51002002 wanishenu muzang'alu wami; mutong'ozhokang'a mwomumu, mwikali nakukeng'a kwokumu, mwikali namuchima wowumu niyitong'ozhoka yoyimu."
"51002003 Bayi mwila chuma chakuzung'a hela chakujinka wantaku; ching'a mutong'ozhokang'a yakujizoza, iwu atong'ozhoki mukwawu, ninji wambajikami kuwaha."
"51002004 Bayi muntu atong'ozhokang'a nsang'u yinji hohuku, ching'a nsang'u zhawakwawu nawa."
51002005 Yitong'ozhoka yajing'i muji Klistu Yesu yiikali nimujenu nawa.
"51002006 Yena wekala mwomwekalilayi Nzambi, watong'ozhokeli ninji kubwambuka naNzambi hichuma chakukakelaku,"
"51002007 ilang'a wajilishili kwikala wakaji kulema, hakwikala mwekalila njung'u, hakwikala chajuwu antu."
"51002008 Chamumwenuwu himuntu, hakujizoza, hakwovwahilang'a ho-o, njo-o nikukufwa, eng'a kwokufwa kwahakulusu."
"51002009 jichi Nzambi nawa namutúmbakeshi chakubajika, namwinki izhina jabajika mazhina ezhima;"
"51002010 kulonja mwizhina jaYesu manung'u ezhima akafukami, niamwiwulu, niahamaseki, niamwishina jamaseki;"
"51002011 nimajimi ezhima aketezhi nawu Yesu Klistu jiyi Mwanta, kulonja kulemesha Nzambi Tata."
"51002012 jichi enu akwetu nakeng'a, chimwovwahilang'a mafuku ezhima, kalakalenu mumwekeshi wamwinu wenwenu aweni nawoma nakuzaala, bayi hinashakamang'a nanenu hohuku, ching'a muswezhi nihanu hiniji kwacheng'i."
"51002013 Mulong'a Nzambi jiyi wakong'ang'a mujenu nimuchima wakukeng'a kwila, nikwila kwakweni, mwakutiyayi yena kuwaha."
51002014 Ilenung'a yuma yezhima chakaji kunyinyita hela kufwila ntaji;
"51002015 kulonja mwikali akaji hakuyinkela mulong'a, alala, anyana kaNzambi akaji hataminawu, mukachi kawantu amakonu aheng'a achinchika. Mukachi kawu mwatong'ekang'a neyi manong'u mumpata yamunu mwishina,"
"51002016 nakukwata izu jawumi kwiwulu; kulonja nakajisami mwifuku jaKlistu nami hinatemukili chamukunkuluku, hela kukabakana hinakabakeni chamukunkuluku."
"51002017 Eng'a, hela akunhung'unwina hachimuna chakukuhwelela kwenu chimwamuketwilang'a Nzambi, neyi himulambu wakuhung'ununa, nukutiya kuwaha nakuzang'alala hamu nanenu ezhima."
51002018 Mwomumu ninenu mukutiya kuwaha nakuzang'alala hamu nanami nawa.
"51002019 Nakuhweleli muji Mwanta Yesu nami niyitemesheli Timotewu mafuku anu, kulonja nitiyi kuwaha chinukwiluka chimwashakama."
51002020 Mulong'a nabuli mukwawu wuji neyi yena wukwakama chalala chimwashakama.
"51002021 Mulong'a ezhima ajikeng'elang'a yawu hohu, hiyakeng'a nsang'u yaYesu Klistuku."
"51002022 Mweluka jehi chanajimwekeshiyi yena, chanakalakaliyi hamu nanami neyi mwana natata yinji, nakutwala nsang'u yayiwahi kumbiji."
51002023 jichi nukukeng'a kumutemesha neyi neluki jehi chakang'ilawu.
"51002024 Ilang'a nakuhweleli muji Mwanta, nami ami aweni nakenza mafuku anu."
"51002025 Natong'ozhoki nami chachiwahi niyifuntishili manakwami Epafwajitu, mukwetu nakalakalang'a ninji, ishijika nami, ntemesha yenu, waleteli yuma yakunkwasha hinabulili."
"51002026 Mulong'a yena wafwilang'a kuyimona wezhima wenu, watiyili kumuchima bwi-i nansang'u yimwatiyili nawu wakata."
"51002027 Chalala yena wajing'i wakata, kwasheli hanti nakufwa; ilang'a Nzambi wamutiyilili luwi; hatiyilili luwi yena hohuku, ilang'a ninami nawa, kulonja kubuli kulunzhika kuneng'a hakuneng'a kwakusambila."
"51002028 jichi najihinji kumufuntisha, kulonja chimwakamumona cheng'i mwakatiyi kuwaha nankashi, kuneng'a kwami kwakakehi."
51002029 jichi mutambulenu muji Mwanta nakuzang'alala kwakweni; yilemeshenu antu ajochu;
"51002030 mulong'a wakeng'eli kufwa kukoola mujimu waKlistu; haakamini kufwaku, kulonja awanishi nyijimu yimwakang'enyi kung'ilila."
"51003001 Nkumininaku, enu anakwami, zang'alalenu muji Mwanta. Kuhitamu nawa cheng'i ami hinamoni kukalaku, hakwila enu chakuyihemba nachu."
"51003002 Babelenu atuwa, babelenu niakwakukong'a chatama, babelenu niakwakujiketula."
"51003003 Mulong'a etu yetu akwakwalama twajifukulang'a naSpilitu waNzambi, twajisamang'a muji Klistu Yesu; hitwakuhwelelang'a chisemwa chahesekuku."
"51003004 Kutong'a ami aweni nikweti hakukuhwelela chisemwa. Neyi kuji muntu mukwawu natong'ozhoki ninji natweshi kukuhwelela chisemwa, ami namubajiki."
51003005 Ang'alamishili ifuku jamuchitanu nachisatu; nikaIsalela wakumuchiji waBenzhamini; nikaHebelu kakeni chikupu.
51003006 Hansang'u yanshimbi nikaFwalisewu; hansang'u yeyena jamuchima nakabishili chipompelu; hansang'u yakulong'a kwekala munshimbi nabulili hakunyinkela mulong'a.
"51003007 Ilang'a yumoyu yajing'i yakunhetesha, nayifuukuli nami yakuzhimbang'esha hohu haji Klistu."
"51003008 Mwamweni, nafuukulang'a yuma yezhima nami yakuzhimbang'esha hohu, nanochu chaswezha kuwaha kumwiluka Klistu Yesu, Mwanta wami. Haji yena nazhimbang'eshi yuma yezhima, ninochu nayifuukulang'a nami hiwuzonju hohu, kulonja niheti Klistu,"
"51003009 akanwani niji muji yena, bayi nakulong'a kwamami aweni kwakunshimbuku, ilang'a nakulong'a kwenzang'a kukukuhwelela kwakumukuhwelela Klistu, kulong'a kwaNzambi kwenzang'a kukukuhwelela."
"51003010 Nakeng'i kumwiluka yena, ning'ovu yakusang'uka kwinji kwamuji afu, nikukunjang'ana ninji mumakabi inji, nijifwanang'a ninji mukufwa kwinji;"
51003011 hajaha nakatwesha kushika kukusang'uka kwamuji afu.
"51003012 Hineli nami natambuli jehi, hela nami neli jehi muntu walala chikupuku; ilang'a najikwatishang'a nami hajaha nakakwata hachumochu chankwatililuwu kuji Klistu Yesu."
"51003013 Enu anakwetu, hinatong'ozhoki nami nakwatuhu jehuku; ilang'a nelang'a chuma chimu hohu, nalalamenang'a yuma yamunyima, nafwilang'a nami nakashiki kuyuma yakumbiji."
"51003014 Najikwatishang'a nankashi, nakukabila nami nakashiki kumufunja, akansomoni kutambika kwaNzambi kwamuji Klistu Yesu kwamwiwulu."
"51003015 jichi jinu, etu twakula jehi, tutong'ozhokenu mwenimu. Neyi hansang'u yimu mukutong'ozhoka mwacheng'i, hela nsang'u oyu Nzambi wukuyilezhamu."
51003016 Ilang'a tukakelenu kwenja mutunashiki jehi.
"51003017 Enu anakwetu jibombenu wezhima wenu nakung'imbuzhola; shinshikenu antu akwenja neyi etu, nanichi chituji akutalilahu enu."
"51003018 Mulong'a nayilezha jehi kakavulu, nukuyilezhamu cheng'i namajilu, nami antu amavulu enjang'a neyi ayilumbu zhakulusu yaKlistu."
"51003019 Kukumisha kwawu yowu kuzhilumuka; nzambi yawu jojivumu jawu; ajisamang'a nayuma yansonyi hohu, atong'ozhokang'a yuma yahanu hamaseki."
"51003020 Kwinza etu wenimbu wetu wuji mwiwulu, mwomutwatalilang'a Chamwinu, yowu Mwanta Yesu Klistu;"
"51003021 wakabalumuna nyizhimbiyi yakusawuka kwetu yakesekani namuzhimba winji walubanzhi lwakulema, mwomwakong'ang'a ng'ovu zhinji zhakujovwahishila yuma yezhima."
"51004001 Jichi enu anakwami nakeng'a, nafwilang'a kuyimona, yenu muzang'alu wami, yenu chibaaba chami, imanenu chakola mbe muji Mwanta, enu akwetu nakeng'a."
"51004002 Nalembeleli Eyojiya, nalembeleli niSintiki, nami ekali nayitong'ozhoka yimu muji Mwanta."
"51004003 Eyi nawa nkwashi yami, twekala neyi mumpanja yimu, nami yikwashuku owu ambanja mulong'a akabakeni nanami munsang'u yayiwahi; niKelementa nawa, niakwetu amakwawu akwakukalakala nanami, mazhinawu aji mumukanja wawumi."
51004004 Zang'alalenu muji Mwanta mafuku ezhima. Nukwila cheng'i nami zang'alalenu.
51004005 Mwekeshenu kwovwaha kwenu kuji antu ezhima. Mwanta wuji hahehi.
"51004006 Bayi mwakama chumaku; ilang'a mulezhenu Nzambi yuma yezhima yimunakeng'i nakulombela, nakulembelela, nakusakilila."
51004007 Kuwunja kwaNzambi kwabajika maana ezhima kwakahemba nyichima yenu niyitong'ozhoka yenu muji Klistu Yesu.
"51004008 Nkumininaku, enu anakwetu, tong'ozhokenu yuma yalala yezhima, yalema yezhima, yalong'a yezhima, yitooka yezhima, yaswezha kuwaha yezhima, yampuhu yayiwahi yezhima. Neyi kuji kashinshi kakeni, neyi kuji yahamekang'awu, tong'ozhokenung'a yumoyu."
"51004009 Yuma yimwajizili, yimwatambwili, yimwatiyili yimwamweni mujami, ilenung'a yumoyu, niNzambi wakuwunja wukwikala nanenu."
"51004010 Ilang'a nazang'alali nankashi muji Mwanta, nanochu chimunatachiki cheng'i kuntong'a hanahiti jehi mpinzhi; chalala mwantong'eluhu, ilang'a himwamweni hakwililaku."
51004011 Hinateni nsang'u yakubula yumaku; mulong'a najizi jehi kutiya kuwaha munekalila mwezhima.
51004012 Neluki kusawuka hela kwikala nayuma yayivulu. Munsang'u zhezhima anlezha jehi maana akwikuta hela akwikala nanzala; najizi kwikala nayuma yayivulu hela kuyibula.
51004013 Natweshi kwila yuma yezhima muji Klistu wankoleshang'a.
"51004014 Hela chochu, muneli chachiwahi chimunankwashi mulukaji lwami."
"51004015 Chinafumini kuMasijoniya, hatachikili nsang'u yayiwahi, enu akwaFwilipi mweluka nawa nenu hikwajing'i chipompelu chikwawu chatiyang'eni nanami munsang'u yakwinka nakutambulaku, ching'a yenu hohu."
"51004016 Mulong'a hela chinajing'i muTesalonika, mwatemesheli yamukunkulu yakunkwasha hinabulili, hikamu hohuku."
"51004017 Hinashi muchima hakunyinka chumaku, ilang'a nakeng'i nyikabu yenu yiyivulilang'a."
"51004018 Nekala nayuma yezhima, yanvulila jehi; natiyi jehi kuwaha chinatambuli kuji Epafwajitu yuma yimwantemesheleli, hiivumba jajiwahi, chiji neyi chimuna chakuketula, chatela kutambula, chakumutiyisha Nzambi kuwaha."
"51004019 Ilang'a Nzambi yami wakayinka yuma yimunabuli yezhima, mwashikila mahetinji alubanzhi lwakulema ekala muji Klistu Yesu."
"51004020 Lubanzhi lwakulema lwikali kuji Nzambi yetu, yowu Tata, hayanyaka nanyaka. Amena."
51004021 Yimushi akwakuzhila ezhima ekala muji Klistu Yesu. Anakwetu iniji nawu anayimushi.
"51004022 Akwakuzhila ezhima anayimushi, anabajiki kuyimusha akwetala jaKesali."
51004023 Luwi lwaMwanta Yesu Klistu lwikali naspilitu yenu.
"52001001 Ami Pawulu, kapostolu kaKlistu Yesu mwaya muchima waNzambi, nimanakwetu Timotewu,"
"52001002 tuji nakuyisonekela mukanja, enu akwakuzhila, nianakwetu ashinshika amuji Klistu, ekala kuKolosi. Luwi lwikali nanenu nikuwunja kwakufuma kuji Nzambi Tata yetu."
"52001003 Chitwayilombelelang'a mafuku ezhima, twamusakililang'a Nzambi, Tata yaMwanta wetu Yesu Klistu,"
"52001004 nanochu chitwatiyili nsang'u yakukuhwelela kwenu kumwamukuhwelelang'a Klistu Yesu, nikukeng'a kwenu kumwakeng'ang'a nachu akwakuzhila ezhima;"
52001005 nanochu chimukweti kuching'ezha kwanayiswekeluwu mumawulu. Kuching'ezhoku mwachitiyili jehi kwizu jawalala wansang'u yayiwahi;
"52001006 yinashiki kujenu neyi chiyinashiki mumpata yamunu mwishina mwezhima, hiyikusong'a nyikabu, yiji nakutwalekahu nakuvula. jichi chineli nimujenu nawa, kufumisha kwifuku jimwatiyili himukwiluka nsang'u yaluwi lwaNzambi chalala;"
"52001007 mwomwayilezheluwu kuji mukwetu njung'u netu Epafwalasa twakeng'a, yena washinshika, himukwakukalakela Klistu, watukalakelang'a ninetu nawa."
52001008 Yena watulezheli nsang'u yakukeng'a kwenu kwamuji Spilitu Wazhila.
"52001009 jichi jinu ninetu nawa, kufumisha kwifuku jitwachitiyili hitwalekang'a kuyilombelelaku. Tunakeng'i netu, mwinzali nakwiluka kwalala kwakwiluka mwakeng'ayi Nzambi, namaana ezhima ninakashinshi kaSpilitu;"
"52001010 kulonja mwenji nakumutelela Mwanta, nakumutiyisha kuwaha kwakweni, nakusong'a nyikabu munyijimu yayiwahi yezhima, nakukula mukumwiluka Nzambi."
"52001011 Ayikoleshi nang'ovu zhezhima mwaya ng'ovu zhalubanzhi lwakulema kwinji, kulonja muswezhi kutatakena nakujung'umika namuzang'alu;"
52001012 nakumusakilila Tata natwilishi atela kutambula iseka jawuswana wawakwakuzhila muchezhezhi.
"52001013 Yena natupulwishi muwanta wamwijima, natutuntululi twing'ili muchiyuulu chaMwaninji akeng'ayi."
"52001014 Muji yena tukweti kutukuula, yowu kutwanakena nshiji zhetu."
52001015 jiyi chimfwana chaNzambi wakámonewang'a; jiyi weji wayuma yaleng'eluwu yezhima.
"52001016 Mulong'a muji yena jimu mwaleng'eleluwu yuma yezhima, niyamumawulu niyahamaseki; niyuma yamonewang'a, niyuma yakámonewang'a; hela matanja awanta, hela mawanta antúmba, hela akwakuyuula, hela akwang'ovu. Yuma yezhima ayileng'eleli muji yena; jiyi aleng'eleleluwu yuma yezhima."
"52001017 Yena jiyi wakusambila, hajing'i yuma yezhima yichiji kanja; muji yena jimu mwakolela yuma yezhima."
"52001018 Yena jiyi mutu wamuzhimba yowu chipompelu; jiyi tachi, jiyi weji wamuji afu, kulonja akekali wabajika, yuma yezhima yikuminumu."
52001019 Nzambi watiyili kuwaha nankashi kwinzala kwinji kwezhima kushakama muji Mwaninji;
"52001020 kulonja akakunjamishi yuma yezhima kuji yomweni nayena; eng'a, akakunjamishi hela yuma yahamaseki, hela yuma yamumawulu, nanichi chaneliyi mujimu wakuwunjisha namashi akukulusu yinji."
"52001021 Ninenu hamwaka mwajing'i aambuka naNzambi, mwajing'i ayilumbu munyichima yenu, munyijimu yenu yatama."
"52001022 Ilang'a katataka nayikunjamishi jehi mumuzhimba winji waheseki nakufwa kwinji, kulonja akayimiki kumesu inji nakuzhila, nakubula himwatamina, hela hakuyinkela nyilong'a."
"52001023 Chochenochu neyi mukushakama mukwitiya kwakukuhwelela nakushimata, nakukakela mbe, nakubula kufuma mukuching'ezha kwekala munsang'u yayiwahi yimwatiyili, yanashimunuwu mwahita kuleng'a kwezhima kwekala mwishina jewulu. jichi ankunzhikili ami Pawulu kwikala mukwakukalakela nsang'u yeniyi."
"52001024 Hinukuzang'alala jinu namakabi inakabang'a hansang'u yenu; nawanishang'a mumuzhimba wami lukaji lwaKlistu lwasheli hansang'u yamuzhimba winji, yowu chipompelu."
"52001025 Chochipompelu chananyinkuwu mujimu wakuchikalakela, mwomwankunzhikililiyi Nzambi kujenu, kulonja niwanishi izu jaNzambi;"
"52001026 chochizhinjilu chazhinjiluwu yisaka yezhima mwahita nyaka yezhima, hakwinza katataka anayimwekesheli antu inji azhila."
"52001027 Nzambi watiyili kuwaha kuyilezha wena chekala maheta alubanzhi lwakulema achizhinjilu ichi mukachi kawazhentili, yowu Klistu wuji mujenu, jiyi lubanzhi lwakulema kwaching'ezhang'awu."
"52001028 jiyi twashimunang'a etu, nakukonkomwena antu ezhima, nikutang'isha antu ezhima namaana ezhima, kulonja twakashikizhi antu ezhima ela jehi alala chikupu muji Klistu."
52001029 jiyi nsang'u yinakabakenang'a nikulwisha mwomwaya kukong'a kwinji kwakong'ang'a mujami nang'ovu yayeni.
"52002001 Mulong'a nakeng'i nami mwiluki chinaswezhang'a kuyilwishila enu ninawa aji kuLayojikeya, niakwetu ezhima anabuli kunmona mesu namesu;"
"52002002 kulonja ayikunjezhi munyichima yawu, anung'ang'ani mukukeng'a, amoni maheta ezhima akwiluka chalala chikupu mwalumbulukila chizhinjilu chaNzambi, yowu Klistu."
52002003 Muji yena jimu mwanaswekeluwu maheta ezhima amaana nakashinshi.
52002004 Chinukuhosha mwenimu nalonji nami abuli kuyiluwang'esha namazu akujimbeka.
"52002005 Hela nabuli kwikala nenu mumuzhimba, ilang'a niji nenu muspilitu, nakuzang'alala chinatalang'a kwoloka kwenu, nichakola kukuhwelela kwenu kwamuji Klistu."
"52002006 jichi jinu mwomu mwatambwilili Klistu Yesu, Mwanta, enjelenung'a muji yena mwomwenomu,"
"52002007 nakushimata nakutung'ewa muji yena, nakukola muchikuhwelelu mwayilezheluwu, nakuswezha kusakilila."
"52002008 Babalenu hakenja kamwekana muntu wukuyipuupa namaaninji namakasu amukunkulwayi, mwaya yaaku yawantu, mwaya yuma yampata yamunu mwishina yakuhemesha, hijimu mwaya Klistuku."
"52002009 Mulong'a muji Klistu, kwinzala kwawuNzambi wezhima kwashakamang'a mumuzhimba winji."
"52002010 Muji yena jimu mwanayiwanishuwu, jiyi wekala wahewulu jawakwakuyuula nawakwawanta ezhima."
"52002011 Muji yena nawa ayalamishili bayi nakwalama kwakwila namakasaku, ching'a nakuvuula muzhimba wachisemwa chaheseki nakwalama kwaKlistu."
"52002012 Ayizhiikili chimu ninji muchizhimikilu, ayisang'wili chimu ninji nakukuhwelela mujimu wakong'eliyi Nzambi chamusang'wiliyi Klistu muji afu."
"52002013 Ninenu mwájing'i afwa nanyilong'a yenu nakubula kwalama kunyizhimba yenu, enu ayihanjishili chimu naKlistu, hakutwanakena nyilong'a yetu yezhima."
"52002014 Wazhimang'esheli mukanja wayizhila watusonekeleluwu, wajing'i wakutwinka nachu nyilong'a; hakuwufumisha nakuwupopela hakulusu yinji."
"52002015 Wafung'unwini akwakuyuula niakwawanta, hakuyitiyisha nsonyi hatooka, hakuyimika mushinju nakulusu yinji."
"52002016 Neyi kuji muntu wukukeng'a kuyisompesha hansang'u yakujya hela yakunwa, hela yefuku jachawizha hela yakwaluka kakwezhi, hela yaSabata, bayi mumwitezhaku."
"52002017 Yumoyu himwevulu wayuma yakenza, ilang'a yuma yayeni yambala yaKlistu."
"52002018 Neyi kuji muntu wukukeng'a kuyiya yuma yakukeng'a kuyisomwenawu, nanochu chajizozang'ayi, chajifukulang'ayi kuji ang'elu, bayi mumwitezhaku. Himuntu nakuhweleli yuma yanamoniyi, najinki tuhu wanta wayitong'ozhoka yinji yachisemwa chaheseki."
"52002019 Wajambulang'a naMutu kwanung'ang'ena muzhimba wezhima, awujiishang'a nakuwunung'a namanung'i nanyizhila, nakuwukulisha kuji Nzambi."
"52002020 Neyi mwafwili chimu naKlistu, nakwambuka kuyuma yakuhemesha yamunu mwishina, mulong'anyi mukwovwahila yizhila neyi kwizhi muyantu ampata yamunu mwishina?"
"52002021 Himukwovwahila yizhila yakwila nawu, Chinzhila kukwata; chinzhila kutompa; chinzhila kukunka;"
52002022 mwaya yizhila nakulezha kwawantu. Yuma yezhimiyi chakuyilawu keng'a yinong'i kwayu.
"52002023 Yumiyi yamwekanang'a neyi yikweti maana akuwahisha kujifukula, nakujizoza nakukabisha muzhimba; ilang'a hiyikweti ng'ovu yakulekesha yafwilang'a chisemwa chahesekuku."
"52003001 Neyi ayisang'wili chimu naKlistu, keng'enu yuma yekala mwiwulu, mwekalayi Klistu nashakami kuchikasa chaNzambi chachijiilu."
"52003002 Tong'ozhokenu yuma yamwiwulu, bayi yahamasekuku."
"52003003 Mulong'a mwafwa jehi, niwumi wenu anawusweki naKlistu muji Nzambi."
"52003004 Chakamwekeshawu wumi wetu, jiyi Klistu, enu nawa akayimwekesha chimu ninji mulubanzhi lwakulema."
"52003005 jichi zhahenu yiji yenu yiji hamaseki, wuzhila, wuzonju wamumuchima, kufwila kwila yuma yatama, kuswezha kukeng'a yatama, nilwisu chochimu nakupesha."
52003006 Hansang'u iyi jihu henzhilang'a kuzuwa kwaNzambi kwakuzuwila akwakuzhikwa.
52003007 Enu nawa jimu mumwenjeleli hamwaka chimwashakamini nakwila yumiyi.
"52003008 Ilang'ichi fumishenu yuma yezhimiyi; kuzuwa, ninjombu, ninkunyi, nikutukana; lekenu kuhosha yuma yikweti nsonyi."
"52003009 Bayi muhosha yakutwamba muntu namukwawuku, mulong'a munavuuli jehi muntu wamukulu nimwelang'ayi;"
"52003010 munavwali jehi muntu wamwiha, wayang'a nakubalumuka wamwiha nakwiluka chalala, kulonja afwani neyi wamuleng'eli."
"52003011 Mwenomu himwekala kaGliki nakaYujeya, hela kwalama nakubula kwalamaku. Himwekala hela mukwetung'a jacheng'i, hela muchiji waSikita, hela njung'u hela mwanaku, ilang'a Klistu jiyi hohu kankawinji chikupu mwezhima."
"52003012 Ochu chimuji antu aNzambi atonjewa, azhila, akeng'ewa, vwalenu muchima wawushona, niluwi, nikujizoza, nikwovwaha mumuchima, nikujung'umika;"
"52003013 nakujovwahila nikujanakena muntu namukwawu. Neyi kuji muntu wukweti mulong'a namukwawu amwanakeni. Neyi chayanakenenuwu enu kuji Mwanta, ninenu nawa ilenu chochimu."
52003014 Hayuma yezhimiyi alunzhikuhu kukeng'a jiku kwaswezha kunung'a antu hamu.
"52003015 Itezhenu kuwunja kwaKlistu kuyuuli munyichima yenu, jichi chayitambikililuwu mumuzhimba wumu; ikalenu akwakusakilila nawa."
"52003016 Itezhenu izu jaKlistu jilumbami mujenu namaana ezhima; mujitang'ishang'a, mujikonkomwenang'a muntu namukwawu namasamu, natumina, nitumina twawuspilitu, nakumwimbila Nzambi nakulung'a munyichima yenu."
"52003017 Hela mukuhosha hela mukukalakala, ilenu yuma yezhima mwizhina jaMwanta Yesu, nakusakilila Nzambi Tata mwizhina jinji."
"52003018 Enu ambanja, ovwahilenu amfumuzhenu, jichi chinateli muji Mwanta."
"52003019 Enu amayala, keng'enu ang'ojizhenu, bayi muyitalumokelaku."
"52003020 Enu anyana, ovwahilenu anvwali zhenu muyuma yezhima, mulong'a jichi chuma chamutiyishang'a Mwanta kuwaha."
"52003021 Enu atata, bayi muvuloka anyanenuku, akenja kamona kukala."
"52003022 Enu anjung'u, ovwahilenu anyanta zhenu ahanu hamaseki muyuma yezhima; bayi chakumesu hohu neyi chakutiyisha antu kuwahaku, ching'a namuchima wumu hohu, nanochu chimwamutiyang'a Mwanta woma."
"52003023 Yuma yezhima yimukwila yilenu namuchima wakukalakela Mwanta, bayi chakukalakela antu hohuku;"
"52003024 nakwiluka nenu mwakatambula wuswana wakuyisomwena kuji Mwanta, mulong'a mwakalakelang'a Mwanta Klistu."
52003025 Mulong'a muntu wukwila chatama wakatambwilamu cheng'i chatama cheliliyi; hikwekala kwakama antu kumesuku.
"52004001 Enu anyanta, shakamenu nawanjung'u zhenu mwalong'a mwesekana, nanichi chimuneluki nenu enu nawa mukweti Mwanta mwiwulu."
"52004002 Kakelenu mbe nakulombela, mutonenumu nakusakilila."
"52004003 Chimukulombelang'a mutulombelelang'aku ninetu nawa, kulonja Nzambi atwenzulwili chenzelu chakwing'ila nansang'u, tushimuni chizhinjilu chaKlistu chankasilawu munyonzhi,"
52004004 nichimwekeshi muchatelela.
"52004005 Enjenung'a namaana kumesu awantu aji hanzi, nakukwatila mafuku maana."
"52004006 Kuhosha kwenu kwikali kwakavumbi, kwakutowesha namung'wa mafuku ezhima, kulonja mwiluki mwakwakwila antu ezhima."
"52004007 Manakwetu Tikikusa twákeng'a, mukwakukalakala washinshika, mukwetu njung'u netu muji Mwanta, wakayilezha nsang'u zhami zhezhima."
"52004008 Ami namutemeshi kujenu hansang'u yoyeniyi, kulonja mwakeluki chitwashakama, akakunjezhi nyichima yenu."
"52004009 Namutemeshi hamu namwinenu Onesimusa, manakwetu washinshika twakeng'a. Wena akayilezha nsang'u zhakunu zhezhima."
"52004010 Alisitaka twekala ninji mukaleya, nayimushi; niMaku musonyaBalanaba; anayilezhi chimwakamwila, neyi wakashika kujenu mwakamutambuli; niYesu atenang'awu izhina jikwawu nawu Yusitu nayimushi."
"52004011 jiwu akwakwalama akalakalang'a hamu nanami mujimu wawanta waNzambi wowenawa hohu, jiwu amayala ankunjezhang'a."
"52004012 Mwinenu Epafwalasa, njung'u yaKlistu Yesu, nayimushi; wayilwishilang'a mukulombela kwinji mafuku ezhima, ninji mwimani mbe mwikali antu alala chikupu, mwiluki chikupu mwanakeng'iyi Nzambi mwezhima."
52004013 Mulong'a ami namushimuni wunsahu nami wayikabakenang'a ninenu niwena aji kuLayojikeya nikuHelapoli.
"52004014 Ing'ang'a Luka twákeng'a, nijemasi, anayimushi."
52004015 Imushenu anakwetu aji muLayojikeya; imushenu niNyamfwasa nichipompelu chekala mwitala jinji.
"52004016 Neyi iwu mukanja munawutang'i jehi, wutemeshenu kuchipompelu chawaLayojikeya akawutang'i nawa; ninenu nawa mwakatang'i mukanja wakafuma kuLayojikeya."
"52004017 Mwakamwili Akipusa nenu, Shaku muchima kumujimu wuwunatambuli muji Mwanta, wuwukalakali chalala."
52004018 Ami Pawulu nasoneki kwimushiku nachikasa chamami aweni. Anukenu nyonzhi yami. Luwi lwikali nanenu.
"53001001 Etu aPawulu naSilasi niTimotewu, tuji nakuyisonekela mukanja, enu akwachipompelu chakuTesalonika chekala muji Nzambi Tata, niMwanta Yesu Klistu. Luwi lwikali nanenu nikuwunja."
"53001002 Twamusakililang'a Nzambi mafuku ezhima hajenu wezhima wenu, nakuyitena mukulombela kwetu."
"53001003 Twenja twanuka mujimu wenu wakukuhwelela kumesu aNzambi, yowu Tata yetu, nikukabakana kwenu kwakukeng'a, nikutatakena kwenu kwenzang'a kukuching'ezha kwekala muji Mwanta wetu Yesu Klistu."
"53001004 Enu anakwetu ayikeng'a kuji Nzambi, tuneluki kutonja kwayitonjeluwu."
"53001005 Hashikili nsang'u yayiwahi kujenu yitwashimwinetu, hiyajing'i yamazu tuhuku, ilang'a yajing'i nimung'ovu nawa, nimuji Spilitu Wazhila, nimwalumbuluka chikupu. Mulong'a muneluki chitwashakamini mukachi kenu chitwajing'i nenu."
"53001006 Ninenu mwelili akwakutwimbuzhola etu niMwanta, chimwatambwili izu jaNzambi mulukaji lwalweni, namuzang'alu waSpilitu Wazhila."
53001007 Himukwikala antu akutalilahu akwakukuhwelela amuMasijoniya nimuAkaya ezhima.
"53001008 Mulong'a enu mwatiyakesheli izu jaMwanta, bayi muMasijoniya nimuAkaya hohuku, ilang'a kukuhwelela kwenu kumwamukuhwelela Nzambi kunatiyakani kwezhima; ochu hichikweti etu kuhosha mwoku."
"53001009 Mulong'a awenawu ashimunang'a nichitwashikili kujenu, nichimwabalumukili nakutala kuji Nzambi nakuleka ankishi, kulonja mukalakeli Nzambi wamumi walala;"
"53001010 mutalilang'a Mwaninji asang'wiliyi muji afu, wakafuma mwiwulu, jiyi Yesu mukwakutupulwisha kukuzuwa kwamba kenza."
"53002001 Enu anakwetu, enu muneluki chitwashakamini mukachi kenu hichajing'i chakuhemeshaku."
"53002002 Ilang'a muneluki jehi nenu helili twakaba jehi nakutwila chatama kuFwilipi, hitukuumika muji Nzambi yetu nakuyishimwinenu nsang'u yayiwahi yaNzambi, iku nikumona makabi amavulu."
"53002003 Mulong'a kukonkomwena kwetu hikunafumi kukuluwa, hela kukuzonja mumuchima, hela kumakasuku."
"53002004 Ilang'a chanatwitezhuwu kuji Nzambi nakutukunzhika kumujimu wakushimuna nsang'u yayiwahi, hitwahoshang'a chakutiyisha antu kuwahaku, ching'a kutiyisha Nzambi kuwaha, yenowu washinshikang'a nyichima yetu."
53002005 Mulong'a enu muneluki nenu hiyatutiyili nakuhosha mazu akulambishaku; hitwajing'i nalwisu lwayuma yenu munyichima yetuku; Nzambi jiyi chinsahu.
"53002006 Hitwakeng'eli kutulemesha kuji antu, hela kujenu hela kuji antu acheng'uku; neyi twakeng'eli ochu, mutenowu twatwesheli kutambula yuma kujenu, nanichi chituji apostolu zhaKlistu."
"53002007 Ilang'a twajing'i amwovu mukachi kenu, neyi chalelang'ayi mumbanja anyaninji yomweni."
"53002008 Chitwaswezheli kuyikunja, hitwakuminini jakutiya kuwaha kuyishimwina nsang'u yayiwahi hohuku, ilang'a twatiyili kuwaha kuyinka niwumi wetwetu aweni nawa, mulong'a twaswezheli kuyikeng'a."
"53002009 Enu anakwetu, munaanuki chitwakabakeni nakukalakala niwufuku nimwaana kulonja tubuli kutambula yuma kujenu, iku tuji nakuyishimwina nsang'u yayiwahi yaNzambi."
"53002010 Enu aweni muji ayinsahu, niNzambi nawa hichinsahu, chitwayililang'a enu akwetu mwakuhwelela, chitwajing'i azhila, along'a akaji hakutwinkela mulong'a."
"53002011 Muneluki wezhima wenu chitwayikonkomweneni, nakuyikunjezha, nakuyilembelela, neyi chelang'ayi tata nawanyaninji;"
"53002012 kulonja mwenji nakumutelela Nzambi, wayitambikili kwing'ila muwanta winji yomweni nimulubanzhi lwakulema kwinji."
"53002013 Hitwalekang'a kumusakilila Nzambuku, nanochu chimwatambwili kujetu izu jaNzambi, himwajitambwili neyi izu jawantuku, ilang'a chochijekala izu jaNzambi chalala, jojizu jakong'ang'a mujenu mwakuhwelela."
"53002014 Mulong'a enu anakwetu, mwajing'i neyi yipompelu yaNzambi yamuji Klistu Yesu yekala muYujeya; mulong'a ninenu nawa mwamweni yuma yakala kuji akwenu amwitung'a jenu, neyi chamwenuwu wena kuji aYujeya,"
"53002015 ázhahili Mwanta Yesu niatuplofwetu, ahang'ili ninetu nawa. Hiyamutiyishang'a Nzambi kuwahaku, aletang'a ntaji nawantu ezhima."
53002016 Atulekeshang'a kuhosha nawazhentili kulonja amwinewi; analonji kuwanisha nshiji zhawu. Ilang'a kuzuwa kwaNzambi kunayishikeni jehi chikupu.
"53002017 Enu anakwetu, enu mwajing'i anshona hampinzhi yantesha, chitwaambukili nenu mumuzhimba bayi mumuchimaku; twaswezheli nankashi kuta muchima hakuyimona mesu namesu."
"53002018 Twakeng'eli kwinza kujenu, nankashi ami Pawulu, nesekeli kayeji, ilang'a Satana watukang'esheli."
"53002019 Inji kuching'ezha kwetu, hela muzang'alu wetu, hela chibaaba chetu chitukujisama nachu, hiyenuku? Eng'a yowenu kumesu aMwanta wetu Yesu hakenzayi."
53002020 Mulong'a enu yenu lubanzhi lwakulema kwetu nimuzang'alu wetu.
"53003001 jichi chitwakang'enyi kujitulisha mumuchima, twatong'ozhokeli netu chachiwahi kushala kankawetu kuAtenisi;"
"53003002 hitukutemesha manakwetu Timotewu, himukwakukalakela Nzambi munsang'u yayiwahi yaKlistu, netu ayikoleshi nakuyikunjezha munsang'u zhakukuhwelela kwenu,"
53003003 kulonja kubuli muntu wukutiya kutama nanochu chakumukabishawu. Muneluki mwenomu jimu mwatufuukwililuwu.
"53003004 Mulong'a chalala chitwajing'i nenu, twayilezhelang'ahu jehi netu akutukabishang'a; jichi chinamwekani jehi ninenu munelukumu."
"53003005 jichi ami, chinakang'enyi kujitulisha mumuchima, hinukutemesha Timotewu, kulonja nakeluki munekali kukuhwelela kwenu; nami hajaha anayiteshi jehi kuji mukwakutesha, nikukabakana kwetu kuneli jehi kwamukunkulwayi."
"53003006 Ilang'a chanafumiyi Timotewu kujenu, ashiki kujetu nakutuletela nsang'u yakulung'a yakukuhwelela kwenu nakukeng'a kwenu, ninji mwatwanukang'a chachiwahi mafuku ezhima, ninji mwakeng'a nankashi kutumona neyi chitunakeng'i etu nawa kuyimonenu, tutiya nimumuchima nhi-i."
"53003007 jichi jinu enu anakwetu, chitwajing'i nakumona kukala nalukaji, tunajikunjezhi jehi hansang'u yenu nakukuhwelela kwenu."
53003008 Mulong'a hiwumi wetu neyi enu mukushimata muji Mwanta.
53003009 Tukutwesha ng'ahi kumusakilila Nzambi namuzang'alu wezhima wutwayizang'alelang'a kumesu aNzambi?
"53003010 Twalombelang'a nankashi wufuku nimwaana netu, tuyimoni mesu namesu, netu twakawanishi chinabuli mukukuhwelela kwenu."
"53003011 Yomweni Nzambi yetu, yowu Tata, niMwanta wetu Yesu, atulomboli munzhila yetu yakwinza kujenu."
"53003012 Mwanta ayivulishili kukeng'ang'ana kwaswezha, nikukeng'a antu ezhima, neyi chitwelang'a etu nawa nanenu;"
"53003013 kulonja akoleshi nyichima yenu yibuli hakuyinkela mulong'a mukuzhila kumesu aNzambi yetu, yowu Tata, hakenzayi Mwanta wetu Yesu nawantu inji azhila ezhima."
"53004001 Nkumininaku enu anakwetu, tunayilembeleli nakuyikonkomwena muji Mwanta Yesu, netu mwenji nakumutiyisha Nzambi kuwaha mumwatiyili kujetu; ninichi jimu mumwenjelang'a, muswezheshumu."
53004002 Mulong'a muneluki chitwayilezheli muji Mwanta Yesu.
"53004003 Mulong'a jimu mwanakeng'iyi Nzambi, nakeng'i ninji muzhili, nakubula kwila wuzhila."
"53004004 Wezhima wenu mwiluki chachiwahi kuhemba iwu muzhimba winji, iwu muzhimba winji, nakuzhila nakalemesha;"
53004005 bayi nakufwila wuzhila neyi azhentili anabuli kumwiluka Nzambuku;
"53004006 kulonja kubuli muntu wukumotoka, hela kumwila manakwinji chatama hansang'u iyi; mulong'a Mwanta jiyi mukwakutenja hansang'u izhi zhezhima, mwomutwayilezheli jehi, mutwakolesheli."
"53004007 Mulong'a Nzambi hatutambikilili wuzonjuku, watutambikilili kuzhila."
"53004008 jichi yowu wukujiwulamu hanajiwuli muntuku, najiwuli Nzambi wayinkang'a Spilitu winji Wazhila."
"53004009 Nsang'u yakukeng'a anakwenu, hichikweti kuyisonekelaku; mulong'a ayitang'isha jehi enu aweni kuji Nzambi, ninji keng'ang'anenu."
"53004010 Eng'ang'i, chalala mwakeng'ang'a anakwenu ezhima aji muMasijoniya mwezhima. Ilang'a enu anakwetu, hitukuyilembelela netu muswezheshumu."
"53004011 Mukeng'i nankashi kushakama nakumwena, nakujowa, nakukalakala namakasa mwomutwayilezheli jehi;"
"53004012 kulonja mwenji chalumbuluka kumesu awantu aji hanzi, kulonja mubuli kukaankila chuma nichimu."
"53004013 Enu anakwetu, hitunakeng'enu kuyamba nsang'u yawakwetu anakami jehi tuluku, kulonja mubuli kutiya wushona, neyi chatiyang'awu antu acheng'i anabuli hakuching'ezhela."
"53004014 Chitunakuhweleli netu Yesu wafwili wasang'ukili, jichi nawa niwena anakami tulu muji Yesu, Nzambi wakayileta chimu ninji."
"53004015 Mulong'a tukuyilezha nezu jaMwanta, netu etu amomi, tuchiji hanu kushika hakenzayi Mwanta, hiyetu twakasambilang'ahu jehi kuya, akwetu anakami tulu atulonjeli munyimaku."
"53004016 Mulong'a yomweni Mwanta wakasuluka kwiwulu nakabobobu, nezu jamukulumpi wawang'elu, nampùng'a yaNzambi; niafu amuji Klistu jiwu akasambila kusang'uka."
"53004017 Hohenohu ninetu amomi tuchiji hanu, akatuhukwila chimu nawu mumavu kulonja twakahumang'ani naMwanta muluzwizu; jichi twakekalang'a naMwanta hayanyaka."
53004018 jichi jikunjezhenu namazu awa.
"53005001 Enu anakwetu, nsang'u yanyaka nayilaaka hichikweti kuyisonekela chumaku."
"53005002 Mulong'a enu aweni muneluki chakashinshi, nenu ifuku jaMwanta jikwinza neyi chenzang'ayi ikombi nawufuku."
"53005003 Chakwilawu nawu, Kwamwena, kwanzo-o; hohenohu kuzhilumuka hikwakayikasumwisha, neyi chakasumwishang'awu mumbanja wuji nevumu kuji nyisong'u yakuvwala; hiyakapuluka nihantuku."
"53005004 Ilang'a enu anakwetu, himwekala mumwijima, mwaka ifuku oju jakayishintakeshi neyi ikombuku."
"53005005 Mulong'a wezhima wenu muji anyana kachezhezhi, muji anyana kamwaana, hituji akwawufuku hela akwamwijimaku."
"53005006 jichi jinu, bayi tukamang'a tulu neyi chelang'awu antu acheng'uku, ching'a tutonenu nakubabala."
"53005007 Mulong'a antu akamang'a tulu akamang'a nawufuku, niantu ashetang'a, ashetang'a nawufuku."
"53005008 Ilang'a etu antu amwaana tubabalenu, tuvwalenu chikung'u chakuzhika hantulu chakukuhwelela nakukeng'a; niitepa jachikung'u jakuching'ezha wamwinu."
"53005009 Mulong'a Nzambi hatutonjeli twakamoni kuzuwa kwinjuku, ilang'a ninji twakatambuli wamwinu muji Mwanta Yesu Klistu,"
"53005010 watufwilili kulonja hela tukutona hela tukukama tulu, twakahanji chimu ninji."
"53005011 jichi jikunjezhenu wezhima wenu nakujikolesha wumu namukwawu, mwomumwelang'a."
"53005012 Enu anakwetu, tunayilembeleli netu yishinshikenu akalakalang'a mukachi kenu, áyilombolang'a muji Mwanta nakuyifumba."
"53005013 Yifuukulenu kulema nankashi mukukeng'a, hansang'u yanyijimu yawu. Shakamenu chawunja mukachi kenu."
"53005014 Enu anakwetu, tunayilembeleli netu, konkomwenenu aluwalala, kunjezhenu akweti woma, koleshenu akwakuzeya, kuminenu jakujung'umika nawantu ezhima."
"53005015 Bayi hamwekana muntu wukumwila mukwawu chatama nakatama kanamwiliyuku. Fwilenu kwilila akwenu chachiwahi, niantu ezhima mafuku ezhima."
53005016 Zang'alalenu mafuku ezhima.
53005017 Lombelenung'a mpinzhi yezhima.
"53005018 Sakililenung'a mwahita yuma yezhima, jichi chuma chanakeng'iyi Nzambi muji Klistu Yesu."
53005019 Bayi muzhima Spilituku.
53005020 Bayi mujiwula wuplofwetuku.
"53005021 Shinshikenu yuma yezhima chiyiji, mukakeli yayiwahi."
53005022 Ambukenu kuyuma yatama yeng'i nayeng'i yezhima.
"53005023 Yomweni Nzambi wakuwunja ayizhilikang'a chikupu; nispilitu yenu, nimuchima wenu, nimuzhimba wenu ayihembi yamukuma, yiikali yakaji hakuyinkela mulong'a hakenzayi Mwanta wetu Yesu Klistu."
"53005024 Yena wayitambika washinshika, jiyi wakelamu nawa."
53005025 Enu anakwetu tulombelelenu.
53005026 Imushenu anakwetu ezhima nachikasa chazhila.
"53005027 Nayilezhi muji Mwanta chakola, nami atang'ili anakwetu ezhima mukanjiwu."
53005028 Luwi lwaMwanta wetu Yesu Klistu lwikali nanenu.
"54001001 Etu aPawulu naSilasi niTimotewu tuji nakuyisonekela mukanja, enu akwachipompelu chakuTesalonika chekala muji Nzambi, Tata yetu, nimuji Mwanta Yesu Klistu."
"54001002 Luwi lwikali nanenu nikuwunja kwakufuma kuji Nzambi, yowu Tata, nikuji Mwanta Yesu Klistu."
"54001003 Enu anakwetu, tunatiyi kuwaha kusakilila Nzambi hajenu mafuku ezhima; chinateli nankashi, mulong’a kukuhwelela kwenu hikukuya nakukula nankashi, nikukeng’ang’ana kwenu hikukuya nakukula."
"54001004 Jichi etu aweni twajisamang’a hansang’u yenwenu muyipompelu yaNzambi, nakutatakena kwenu, nikukuhwelela kwenu kumwakuhwelelang’a mumakabi enu ezhima, nimulukaji lumwamonang’a."
54001005 Jiyi nsang’u yakumwekesha nachu kusompesha kwaNzambi kwalong’a kulonja ayimonang’a kutelela wanta waNzambi wumwamwenang’a yihung’u
54001006 Nzambi namoni ninji chalong’a kukabisha antu ayikabishang’enu;
"54001007 ninenu mwamonang’a lukaji akayihing’ishila kunooka hamu nanetu, hakamwekanayi Mwanta Yesu hakafumayi mwiwulu mukesi kakubijima, hamu nawang’elu zhinji ang’ovu,"
"54001008 nakujitenja haji antu abula kwiluka Nzambi, nihaji antu abula kwovwahila nsang’u yayiwahi yaMwanta wetu Yesu."
"54001009 Wena akayibabesha nakuzhilumuka kwahayanyaka kwakufuma kumesu aMwanta, nikulubanzhi lwakulema kwang’ovu zhinji,"
"54001010 Hakenzayi kulonja akamulemesheli muji antu inji azhila, akamuhayamini muji akwakukuhwelela ezhima hefuku oju; nanochu chimwakuhweleli wunsahu wetu."
"54001011 Jihu hanafumi etu kuyilombelela mafuku ezhima, netu Nzambi yetu ayimoni kutelela kutambika kwayitambikililuwu, awanishi nang’ovu yuma yayiwahi yezhima yimukukeng’a kwila, ninyijimu yakukuhwelela;"
"54001012 kulonja akalemeshi izhina jaMwanta wetu Yesu mujenu, ninenu muji yena, mwaya luwi lwaNzambi yetu nilwaMwanta Yesu Klistu."
"54002001 Enu anakwetu, hakutena nsang’u yakwinza kwaMwanta wetu Yesu Klistu, nikupompa kwetu kutwakapompa kuji yena chimu,"
"54002002 Tunalembi netu bayi munyakala kuzhinoka munyichima yenu nakuyakamisha kuji aspilitu akutwamba, hela namazu hela namukanja wuji neyi wunafumi kujetuku, mwakwila nawu ifuku jaMwanta jashika jehi."
"54002003 Bayi ayijimba kuji muntuku; mulong’a kusenuka ching’a kusambila kwinza, ninowu mukwakuluwalala asambila kumumwekesha, yowu mwana kakunong’a."
"54002004 Yena wakajikang’a nakujitúmbakesha nawezhima atenang’awu nawu hiNzambi, hela yuma yalemeshang’awu; jichi wakashakama muTembeli yaNzambi, nakujitena ninji yami Nzambi."
54002005 Himunaanuki chinayilezhelang’a yumiyi hinajing’i nenuku?
"54002006 Ichi jinu, mweluka jehi chamukang’eshang’a, kulonja akamumwekeshi mumwaka winji."
"54002007 Chizhinjilu chakuluwalala chatachika jehi kukong’eka, ilang’a mukwakukang’esha wakakang’eshang’a ho-o nichamba kamufumishawu"
"54002008 Henohu jihu hakamwekeshawu yenowu mukwakuluwalala, ákanong’eshawu kuji Mwanta Yesu namuuya wamukanwa kinji, ákelishawu wamukunkulwayi chakamwekanayi Mwanta Yesu hakenzayi."
"54002009 Chakenzayi owu mukwakuluwalala, wakenza mukukong’a kwaSatana, nang’ovu zhezhima, nayinzhikizhilu, nayihayamisha yakutwamba,"
"54002010 nikujimbana kwezhima kwakuheng’a kwakujimba nachu antu akunong’a; nanichi chanalekuwu kukeng’a walala, kulonja amwinewi."
54002011 Jichi Nzambi hakuyitemeshela kuluwang’esha kwakweni kulonja akuhweleli kutwamba;
"54002012 kulonja akahishi nachu ezhima abulili kukuhwelela walala, atiyili kuwaha nakuheng’a"
"54002013 Enu anakwetu akeng’awu kuji Mwanta, tunatiyi kuwaha kumusakilila Nzambi hajenu mafuku ezhima, mulong’a ayitonjeli kuji Nzambi hatachi, kulonja mutambuli wamwinu mukuzhila kwakuyizhilika kuji Spilitu, nimukukuhwelela walala."
"54002014 Wayitambikililuwu nansang’u yayiwahi yitwashimwini, kulonja mutambuli lubanzhi lwakulema kwaMwanta wetu Yesu Klistu."
"54002015 Jichi jinu, enu anakwetu, imanenu mbe, kakelenu nzhila zhayilezheluwu, hela nakutang’isha hela namukanja wakufuma kujetu."
"54002016 Yomweni Mwanta wetu Yesu Klistu, niNzambi, Tata yetu, wátukeng’eli, wátwinkeli kukunjezha kwahayanyaka, nikuching’ezha kwakuwahi naluwi,"
"54002017 ayikunjezhi munyichima yenu, ayikoleshi munyijimu yayiwahi nimumazu amawahi ezhima."
"54003001 Nkumininaku enu anakwetu, tulombelelenuku kulonja izu jaMwanta jenji lufuchi, jilemi nawa neyi chijinalemi kujenu,"
"54003002 atupulwishi kuji antu aluwa, atama; mulong’a antu amakwawu hiyakweti kukuhwelelaku."
"54003003 Hakwila Mwanta washinshika, wakayikolesha, wakayihemba kuji watama."
"54003004 Tunakuhweleli Mwanta hansang’u yenu netu, mwelang’a mutwayilezhang’a, ninochu mukwilang’amu."
54003005 Mwanta alomboli nyichima yenu mukukeng’a kwaNzambi nimukutatakena kwaKlistu.
"54003006 Ichi jinu, enu anakwetu, tukuyilezha mwizhina jaMwanta wetu Yesu Klistu, netu ambukenu kuji anakwenu ezhima enjang’a chakuluwang’esha, abulang’a kwenja mwaya nzhila yimwatambwili kujetu."
"54003007 Enu aweni muneluki chimwaji kutwimbuzhola, mulong’a twashakamini mukachi kenu chakaji kuluwang’esha."
"54003008 Hitwajiili yakujya yenu chamukunkuluku, ilang’a twakabakeni nakukalakala mujimu wetu niwufuku nimwaana, kulonja tubuli kuyijiila yuma yenu."
"54003009 Chatuteleleli kujya yuma yenu, ilang’a twajilekesheli, twalonjeli enu mutaliluhu mutwimbuzholi."
"54003010 Chitwajing’i nenu twayilezheli netu, neyi muntu kwonti kwinji kukalakala, bayi ajyaku."
"54003011 Mulong’a tunatiyi nawu mukachi kenu muji amakwawu enjang’a nakuluwang’esha, hiyakalakalang’a mujimuku, hiyatuvuba."
"54003012 Jichi jinu, tukuyilezha nakuyikonkomwena muji Mwanta Yesu Klistu antu aji ochu, netu ekali awunja, akalakali mujimu kulonja amoni kujya kwawu awenawu."
"54003013 Enu anakwetu, bayi muzeya nakwila yayiwahuku."
"54003014 Muntu wukubula kwovwahila mazu amumukanja wetu iwu, mushinshikenu, bayi mujikunja ninjuku, kulonja atiyi nsonyi."
"54003015 Bayi mumutong’ozhoka nenu himukwankunyi nenuku, ilang’a mukonkomwenenu nanochu chajiyi manakwenu."
54003016 Yomweni Mwanta wakuwunja ayiwunjishi mafuku ezhima mwezhima. Mwanta ekali nanenu ezhima.
"54003017 Ami Pawulu nasoneki kwimushiku nachikasa chamami aweni, hichuma chakwiluka nachu nyikanja yami yezhima; jimu munasonekang’a."
54003018 lwaMwanta wetu Yesu Klistu lwikali nanenu wezhima wenu. Amena
"55001001 Ami Pawulu, kapostolu kaKlistu Yesu, mwaya kulezha kwanlezheluwu kuji Nzambi Chamwinu chetu, niKlistu Yesu kuching’ezha kwetu,"
"55001002 niji nakukusonekela mukanja, eyi Timotewu mwanami walala muchikuhwelelu. Luwi nikwanakena nikuwunja kwakufuma kuji Nzambi, yowu Tata, nikuji Klistu Yesu, Mwanta wetu."
"55001003 Chinakeng’eli kuya muMasijoniya, nakwilili nami wushali kuEfwesesa, kulonja wulezhi antu amakwawu neyi, chinzhila kutang’isha nsang’u zhacheng’i."
"55001004 Yilezhi neyi, chinzhila kutiyilila tushijikilu hela nsang’u zhakákumang’a zhamaking’u, zhaleta kwakwihuzhola hohu, hizhakwashang’a mujimu waya mukukuhwelela, watukunzhikiluwu kuji Nzambuku."
"55001005 Nakulezhi mwenimu kulonja chileti kukeng’a kwakufuma mumuchima wutooka, nachinlezhi chamuchima chachiwahi, nikukuhwelela kwakaji kujimbana."
"55001006 Chanalekuwu yumiyi, amakwawu anasenukili jehi mumbaji, nakuya nakubobola tuhu;"
"55001007 anakeng’i kwikala ankulung’ang’a zhanshimbi, kutong’a hiyeluka chakashinshi hela mwahoshang’awu hela mwakoleshang’awuku."
"55001008 Ilang’a tuneluki netu nshimbi yayiwahi, neyi muntu wukulonjela muyaya."
"55001009 Mulong’a tuneluki netu nshimbi hiyayisonekeleli muntu walong’aku; ching’a akwakuluwalala, niazhikwa, niajiwulang’a Nzambi, niakwanshiji, niakaji kuzhila, niasawulang’a yuma yazhila, niazhahang’a atata zhawu nawamama zhawu, niambanzhi awantu acheng’i,"
"55001010 niakwawuzhila, niajitamishang’a nawakwawu amayala, nieyang’a antu, niantwambi, niasanyikang’a chakutwamba; hela chuma chikwawu chabula kuya mwaya ntang’ishilu yalala,"
"55001011 mwomwaya nsang’u yayiwahi yaswezha kuwaha yaNzambi wakiswilewa, yankunzhikiluwu."
"55001012 Namusakilili Klistu Yesu, Mwanta wetu, wanyinkeli ng’ovu, nanochu chanmweniyi kushinshika, hakunkunzhika kumujimu winji."
"55001013 Kutong’a yami najing’i mukwakutuka Nzambi, mukwakukabisha akwawu, mukwawinyi; ilang’a antiyilili luwi mulong’a nachilili mukuyamba, nichiji kanja nikuhweleli."
55001014 Luwi lwaMwanta wetu lwanswezheleli nankashi nakukuhwelela nikukeng’a kwamuji Klistu Yesu.
"55001015 Izu iji jatela kukuhwelela, jatela kutambulewa chikupu, jelawu nawu, Klistu Yesu wenzhili munu mwishina nakwamwina akwanshiji. Haji akwanshiji, yami nabajikahu."
"55001016 Hansang’u iyi antiyilili luwi, kulonja mujami nabajika kuluwa, Yesu Klistu amwekeshi mwezhima mwajing’i nakujung’umikayi, niikali wakutalilahu antu akumukuhwelelang’a, atambuli wumi wahayanyaka."
"55001017 Kuji Mwanta mukwakubajika, wahayanyaka, wakátokang’a, wakámonewang’a, jiyi Nzambi kankawinji, kwikali nimpuhu nilubanzhi lwakulema hayanyaka nanyaka. Amena."
"55001018 Eyi mwanami Timotewu, nakukunzhikili kulezha iku mwomwaya wuplofwetu wakutenenenuwu jehi, wulwi nachu nzhita yayiwahi."
"55001019 Wukwati kukukuhwelela nikuchinlezhi chamuchima chachiwahi; amakwawu analekumu jehi, anazhiyishi jehi kukuhwelela kwawu."
"55001020 Antu aji ochu jiwu aHimenusa naAlesanjeli, inenkeli Satana kulonja ajizi kuleka kutuka Nzambi."
"55002001 Nasambili kuyilezha nami, lembelelenung’a, lombelelenung’a, hakwilenung’a, sakililenung’a antu ezhima;"
"55002002 nianyanta ankanu, niantu alema ezhima; kulonja tushakami chachiwahi nzo-o, nakwila mwaya kwakama Nzambi nakalemesha."
"55002003 Ichi chachiwahi, chinateli kumesu aNzambi, Chamwinu chetu;"
"55002004 yena wakeng’a antu ezhima ninji amwinewi, eluki walala chikupu."
"55002005 Mulong’a kwekala Nzambi wumu, niihaku wumu mukachi kaNzambi nawantu, yena himuntu, yowu Klistu Yesu,"
55002006 wajinkeli ekali chikumba chakukuula nachu antu ezhima; wunsahu owu awushimwini hamwaka wawu;
"55002007 wowankunzhikililuwu kwikala nimukwakushimuna nikapostolu; nahoshi mwalala, hinatwambuku, niikali ntang’ishi yawaZHentili mukukuhwelela nimuwalala."
"55002008 Jichi nakeng’i nami, amayala alombeli kwezhima nakwolola makasa azhila kwiwulu, chakaji njombu, chakaji ntaji."
"55002009 Mwomumu nawa niambanja ajiwahishi nakuvwala mahina chalumbuluka, nakalemesha nikuwunjisha mumesu; bayi nakuyinja chakujileng’aleng’a, hela nawulu hela namalola awuseya weneni, hela mahina aswezha kulema wuseyaku;"
55002010 ilang’a ajiwahishi nanyijimu yayiwahi yatelela ambanja ajishimunang’a nawu twamwakamang’a Nzambi.
55002011 Mumbanja ajizi namuchima wawunja nakwovwaha kwalala.
"55002012 Hinetezhang’a mumbanja kutang’isha nikwikala mwanta weyalaku, ilang’a ekali wawunja."
"55002013 Mulong’a Ajama jiyi asambilili kuleng’awu, nkumininaku hiEva."
"55002014 Hiyajimbili Ajamaku, hakwila mumbanja chamujimbiluwu hakujimbuka nakuputola;"
"55002015 ilang’a yena akamupulwisha mukukala kwakuvwala anyana, neyi wena akukakela mukukuhwelela, nimukukeng’a, nimukuzhila nakuwunjisha mumesu"
"55003001 Izu iji jalala, jelawu nawu, Muntu nafwili mujimu wawunhembi nakeng’i mujimu wawuwahi."
"55003002 Jichi nhembi ching’a yobula hakumwinkela mulong’a, washa muchima haji ing’ojinji hohu, wajihembang’a, wawunjisha mumesu, walumbuluka, wajiishang’a enyi, wukweti kashinshi kakutang’isha,"
"55003003 himukwakushetaku, hetanang’aku; ilang’a wawunja, hakweti ntaji nawakwawuku, wabula kufwila mali;"
"55003004 muntu wayuulang’a itala jinji yomweni chachiwahi, wukweti anyaninji ovwahilang’a nakalemesha kalala."
"55003005 Neyi muntu wabula kwiluka kuyuula mwitala jinji yomweni, inji chipompelu chaNzambi wukuchihemba ng’ahi?"
"55003006 Bayi muntu nakuhweleli katatakaku, wakenja kajinka wanta, hakuholokela mwatanyinayi jiyabolu."
"55003007 Ching’a ashimunang’awu chachiwahi kuji antu aji hanzi, wakenja kaholokela mukusawuka, nakufwa mumuhetu wajiyabolu."
"55003008 Mwomumu niankong’i ekali nakalemesha, hiyakwamazu ayejuku, hiyaswezha kunwa vinyuku, hiyafwila kuheta chatamaku;"
"55003009 akwata chizhinjilu chachikuhwelelu, nachinlezhi chamuchima chitooka."
"55003010 Antu owu asambili kuyishinshika; neyi anabuli hakuyinkela mulong’a, akalakali mujimu wawunkong’i."
"55003011 Mwomumu niang’ojizhawu ching’a ekali nakalemesha, bayi akwakutung’ula akwawuku, awunja, ashinshika muyuma yezhima."
"55003012 Ankong’i ekali asha nyichima haji ang’ojizhawu, iwu nawinji iwu nawinji, nakuyuula anyanawu niakwetala jawu chachiwahi."
"55003013 Mulong’a antu akukalakala chachiwahi mujimu wawunkong’i, akuwana kulema kwalala, nikuswezha kuumika mukwitiya kwakukuhwelela kwamuji Klistu Yesu."
55003014 Nakusonekeli yumiyi nakukuhwelela nami nakenza kujeyi mafuku anu.
"55003015 Neyi nakaswezha kulaba, nalonji nami wakeluki mwakwililawu antu muchisaka chaNzambi, chochipompelu chaNzambi wamumi, chochishimi nihakolela walala"
"55003016 Chalala kwaamu, chizhinjilu chakwakama Nzambi chaswezha kukunama nankashi, Yena Nzambi wamwekeni mumuzhimba, Amuying’ishili muji Spilitu, Amumweni kuji ang’elu, Amushimwini munyunza, Amukuhweleleli mumpata yamunu mwishina, Amutambwili mwiwulu mulubanzhi lwakulema."
"55004001 Spilitu nahoshi chalumbuluka ninji, kunyaka yakukuminina amakwawu akafuma muchikuhwelelu, akatiyilila aspilitu akutwamba, nintang’ishilu yinafumi kuji anjemoni."
"55004002 Yumiyi yenzang’a nawufwikizhi wawantu akutwamba, chinlezhi chawu chamuchima chaha jehi, chiji neyi anachochi nachikung’u chakesi."
"55004003 Alekeshang’a kusumbula nakusumbuka, alekeshang’a niyuma yakujya, yaleng’eliyi Nzambi ninji akwakukuhwelela, eluka walala, ayitambuli nakusakilila."
"55004004 Mulong’a yuma yezhima yaleng’eliyi Nzambi yayi wahi, kwosi chuma chaji kulekawuku, neyi akuchitambula nakusakilila;"
55004005 chikuwaha nezu jaNzambi nikulombela.
"55004006 Neyi wukuyanukisha anakwetu yumiyi, wukwikala mukwakukalakala waKlistu Yesu wamuwahi, wakulang’a chachiwahi namazu achikuhwelelu, nintang’ishilu yayiwahi yiwunalonji."
"55004007 Bayi witezha tushijikilu twamukunkulwayi, twamazhilu twashimunang’awu ambanja awatushinakazhuku. Jikoleshang’a wushiki mukwakama Nzambi."
"55004008 Mulong’a kukolesha muzhimba kwawahishang’a mpinzhi yantesha, ilang’a kumwakama Nzambi kwawahishang’a muyuma yezhima, kukweti kukana kwawumi wakatataka nikwawumi wakenza."
"55004009 Izu iji jalala, jatela kutambulewa chikupu."
"55004010 Jichi twakabakenang’a nakulwisha, mulong’a tunashi kukuhwelela kwetu haji Nzambi wamumi, jiyi Chamwinu chawantu ezhima, waswezha kwamwina akwakukuhwelela."
55004011 Yilezhi yumiyi nakuyitang’isha.
"55004012 Bayi witezha muntu ajiwuli wukwenzi weyuku; ching’a wikali wakutalilahu akwakukuhwelela nimukuhosha, nimukushakama, nimukukeng’a, nimukukuhwelela, nimukubula kubazhama."
"55004013 Shaku muchima kukutang’ila amakwawu nikukukonkomwena, nikukutang’isha, njo-o nichinakenza."
"55004014 Bayi wujiwula chamukunkulu chiwekala nachu, chakwinkeluwu kuwuplofwetu, chiwatambwili hakukunang’ika makasa awakulumpuku."
"55004015 Jikwatishi muyumiyi nakutong’ozhokang’amu, wujinkumu chikupu, kulonja chiwukuyang’a kumbiji chimwekanang’a kuji antu ezhima."
"55004016 Jihembi eyi aweni, wuhembi nintang’ishilu yeyi. Kakelaku mwenimu, mulong’a chiwukwilamu wukujamwina eyi aweni niantu akukutiya."
"55005001 Bayi wuhoshola mukulumpuku, kumina jakumulembelela neyi hitata yeyi; nianyikwenzi amayala neyi hiyanakweyi;"
"55005002 niakulumpi awambanja neyi hiyamama zheyi; niansanja neyi hiyaheleyi, nakubula kubazhama hela hanti"
55005003 Lemeshaku ambanja anekali amfwila chikupu.
"55005004 Neyi mfwila wamumbanja wukweti anyana hela ezukulu, wena asambili kujiza kwilila ayawu chachiwahi, akwashi anvwali zhawu; jichi chuma chamonang’ayi Nzambi kuwaha."
"55005005 Mfwila washala kankawinji chikupu, wakuhwelelang’a Nzambi wakakelang’a mukulembelela nakulombela nimwaana niwufuku."
"55005006 Hakwila mfwila washakama nakulung’a hohu, wafwa jehi iku wuchiji mumi."
"55005007 Yitang’ishi antu yumiyi nawa, kulonja abuli hakuyinkela mulong’a."
"55005008 Muntu wukubula kukwasha ayinji, nankashi jinu akwetala jinji, najikali chikuhwelelu, watama kubajika wábula kukuhwelela."
"55005009 Kusoneka mumbanja hamukanja wawamfwila, ching’a nabajiki munyaka makumi atanu najimu (60), ching’a wajing’i washa muchima haji mfumwinji wumu hohu,"
"55005010 áshimunang’awu nawu welang’a nyijimu yayiwahi; naleli anyana, najiishi enyi, naweleshi nyenju yawakwakuzhila, nakwashi amonang’a kukala, nakakeli kwila yayiwahi yezhima."
"55005011 Bayi kusoneka amfwila achiji ansanjaku, mulong’a chakulekawu kukeng’a Klistu, akufwila kusumbuka cheng’i;"
55005012 akutanya nanochu chakulekawu kukuhwelela kwawu kwatachi.
"55005013 Hiyakuleka kukong’a mujimu, hiyakuyang’a nakukimboka kumatala namatala; hiyakukumina jakuleka kukong’a mujimu hohuku; akwikala akwansachi hiyatuvuba nawa, nakuhosha yuma yazhila kuhosha."
"55005014 Jichi nakeng’i nami ansanja asumbuki, avwali anyana, ayuuli mumatalawu, abuli kushila chilumbu nsang’u yakutung’ula;"
55005015 mulong’a amakwawu anasenuki jehi nakulonja Satana.
"55005016 Neyi mukwakukuhwelela wukweti amfwila, ayikwashuku, himujimu wachipompeluku; mujimu wachipompelu wakukwasha amfwila chikupu abula antang’a."
"55005017 Akulumpi ayuulang’a chachiwahi, ekali atela kuyilemesha chakubajika, swezhe-e jinu awa akalakalang’a nakushimuna izu jaNzambi nikutang’isha."
"55005018 Mulong’a mumukanja wazhila nawu, Bayi wukasa kukanwa kang’ombi hakuhulayi tijikuku. Nawu, Mukwakukalakala nateli wulooku winji"
"55005019 Bayi witezha muntu kwinka mukulumpi mulong’aku, ching’a kwikala ayinsahu ayeji hela asatu."
"55005020 Antu akuputola, yikonkololi kumesu awantu ezhima, kulonja akwawu atiyi woma."
"55005021 Nakulezhi kumesu aNzambi, nikumesu aKlistu Yesu, nikumesu awang’elu atonjewa, nami hembaku yumiyi chakaji kutonja hakachi kawantu, wubuli kwila chuma chakulemesha muntu wumu mukwawu wumujiwuli."
55005022 Bayi wunyakala kunang’ika muntu makasaku; bayi wujumbila munyilong’a yawakwenuku; jihembi eyi aweni wikali wazhila.
"55005023 Bayi wunwang’a menzhi hohuku, nwang’a nivinyu yanti nansang’u yevumu jeyi nichiwakatakatang’a."
"55005024 Nshiji zhawantu amakwawu zhamwekanang’a hatooka, zhayang’ahu jehi kukusompesha; nshiji zhawantu amakwawu zhayilonjelang’a."
"55005025 Mwomumu nawa, kuji nyijimu yayiwahi yamwekanang’a hatooka, niyinabuli kumwekana hatooka hiyamba katwesha kuyizhinjaku."
"55006001 Antu ezhima ekala mumpanja yawujung’u, alemeshang’a ankaka zhawu chalala, kulonja izhina jaNzambi nintang’ishilu yibuli kutukewa."
"55006002 Ákweti ankaka zhawu akuhwelela, bayi ayijiwula nanochu chaneluwu hiyanakwawuku, akumini jakuyikalakela chakubajika, mulong’a wena, ájyang’a kunyijimu yawu, hiyakwakukuhwelela niakeng’ewa. Yitang’ishi yumiyi nakuyikonkomwena."
"55006003 Muntu wukutang’isha mwacheng’i, wukubula kwitezha mazu aMwanta wetu Yesu Klistu akukolesha, nintang’ishilu yaya mukwakama Nzambi,"
"55006004 najinki jehi wanta, heluka chumaku, wata muchima kukwihuzhola nikukufwila ntaji zhansang’u zhamazu, zhaletang’a ichima, ninjombu, nimatuka, nikanang’anang’a kakuta akwawu muchima;"
"55006005 nintaji zhawantu atoka jehi muyitong’ozhoka yawu, abula kwiluka walala, atong’ozhokang’a nawu kwakama Nzambi hichuma chakuheta nachu"
"55006006 Kwakama Nzambi, nikutiya kuwaha, hikuheta kwakweni."
"55006007 Mulong’a hitwaleteli chuma munu mwishinaku, nichitwakafumamu hitwakatwesha kusenja chumaku."
"55006008 Jichi neyi tukweti yakujya niyakujivwika, yumiyi yinawanini"
"55006009 Ilang’a antu akukeng’a nawu aheti, akujimbukila mukutesha, akufwa mumuhetu, akufwila yuma yawusupi yayivulu yakatishang’a, yazhiyishang’a antu mukukisika nimukunong’a."
"55006010 Kufwila mali jiwu muzhi wayuma yatama yezhima; jiyi nsang’u yinasenwishi amakwawu muchikuhwelelu, anajipwiki yihung’u yayivulu, nzwa-a nikwishinaji."
"55006011 Ilang’a eyi muntu waNzambi, temukaku yumiyi. Kabilaku nikulong’a, nikwakama Nzambi, nikukuhwelela, nikukeng’a, nikutatakena, nikwovwaha."
"55006012 Lwaku nzhita yayiwahi yachikuhwelelu; kwataku kuwumi wahayanyaka wákutambikililuwu, wúwetezheli kwitezha kwakuwahi kumesu awayinsahu amavulu"
"55006013 Nakulezhi kumesu aNzambi, wahanjishang’a yuma yezhima, nikumesu aKlistu Yesu, wetezheli kwitezha kwakuwahi kumesu aPontusi Pilatu,"
"55006014 nami, hembaku kulezha iku chakubula kuluwang’esha hela hakukwinkela mulong’a, nichakamwekanayi Mwanta wetu Yesu Klistu."
"55006015 Akamumwekesha hampinzhi yinji kuji yena Mukwang’ovu inkawinji wakiswilewa, yowu Mwanta wawanyanta antúmba, yowu Mukulumpi wawakulumpi;"
"55006016 jiyi kankawinji wakáfwang’a, washakamang’a muchezhezhi chakang’anya muntu kushikaku; hikwekala muntu wamumonahu jehuku, hela kutwesha kumumona nehi. Mpuhu ning’ovu yahayanyaka yiikali yinji. Amena"
"55006017 Yilezhi akwakuheta amakonu neyi, bayi mujitong’ozhoka nenu mwalemaku, bayi mukuhwelela maheta abulang’a kushakamaku; ching’a kusha muchima haji Nzambi waswezha kutwinka yuma yezhima ninji tulung’i nachu."
"55006018 Yilezhi neyi, ilenung’a chachiwahi, swezhenu kwila nyijimu yayiwahi kulonja mumonang’a yakukwasha nachu akwenu, ikalenu nanyichima yakwinka akwenu;"
"55006019 nakujilumbikila yakutung’a nachu kunyaka yakenza, kulonja mwakakwati kuwumi, wowu wumi walala chikupu."
"55006020 Eyi Timotewu, hembaku chikaninu chanakukunzhikuwu; futalelaku kubobola kwakaji kuzhila, nintaji zhamaana akutwamba;"
"55006021 amakwawu anetezhumu jehi, anasenuki muchikuhwelelu."
"56001001 Ami Pawulu, kapostolu kaKlistu Yesu mwaya muchima waNzambi, mwaya kukana kwawumi wamuji Klistu Yesu,"
"56001002 niji nakukusonekela mukanja, eyi mwanami Timotewu nakeng'a. Luwi nikwanakena nikuwunja kwakufuma kuji Nzambi Tata, nikuji Klistu Yesu, Mwanta wetu."
"56001003 Namusakililang'a Nzambi, inakalakelang'a nachinlezhi chamuchima chitooka, neyi chamukalakeleluwu ankakulula zhami, nanochu chinabulang'a kunookesha kukwanuka mukulembelela kwami."
"56001004 Wufuku nimwaana, chinaanukang'a majilu eyi, nafwilang'a kukumona, kulonja niswezhi kuzang'alala."
"56001005 Naanukang'a kukuhwelela kweyi kwakaji kujimbana; kwokukuhwelela kwasambilili kwikala muji nkaka yeyi wamumbanja Lowisi, nimuji mama yeyi Yunisi, neluki nami kwekala nimujeyi nawa."
"56001006 jihu hanafumi kukwanukisha nami wupeepi kesi kachamukunkulu chaNzambi chekala mujeyi, chiwatambwili hinakunang'ikili makasami."
"56001007 Mulong'a Nzambi hatwinkeli spilitu yawomaku, ching'a yang'ovu nakukeng'a nikuwunjisha mumesu."
"56001008 jichi bayi wutiya nsonyi yawunsahu waMwanta wetu, hela kutiya nsonyi hansang'u yamami muntu winji akasawuku. Kumina jakumona kukala hamu nanami hansang'u yayiwahi, mwaya ng'ovu zhaNzambi."
"56001009 Watwamwinini, watutambikili nakutambika kwazhila, bayi chakunyijimu yetuku, ilang'a mwaya kufuukula kwinji kwatufuukwililiyi, niluwi lwatutiyililiyi muji Klistu Yesu henohu nyaka yamunyima yezhima yichiji kanja."
"56001010 Hakwila katataka anachimwekeshi jehi nakumwekana kwaChamwinu chetu Klistu Yesu, wabalumwini kufwa kwikali chimwang'azhi, namwekeshi hatooka wumi nikubula kutoka, nansang'u yayiwahi."
"56001011 jiyi nsang'u yankunzhikawu niikali mukwakuyishimuna, nikapostolu kayu, nintang'ishi yayu."
"56001012 Hansang'u iyi jihu hanafumi ami kukaba mwenimu; hela chochu, hinatiyang'a nsonyuku, mulong'a namwiluka yena nakuhwelela, neluki chikupu nami yena natweshi kuhemba chizhiikilu chinamwinkeli kuhemba, njo-o nikwifuku oju."
"56001013 Kwatishaku mazu akukolesha iwatiyili kujami, mwayawu mwayawu, mukukuhwelela nikukeng'a kwekala muji Klistu Yesu."
"56001014 Chizhiikilu chachiwahi chakukunzhikiluwu, chihembi naSpilitu Wazhila washakama mujetu."
"56001015 Muneluki chananlekuwu jehi kuji ezhima aji muAsiya, niaFwigelu naHemoni hamu."
"56001016 Mwanta atiyili wushona akwetala jaOnesifwolu, wankwashili kakavulu, hatiyili nsonyi yeleng'i jankasiluwuku."
"56001017 Chajing'iyi muloma wankeng'akeng'eli nankashi, hakunwana."
56001018 Eyi wuneluki chachiwahi yuma yayivulu yankalakeleliyi kuEfwesesa. Mwanta amwitezhi awani luwi kuji Mwanta hefuku oju.
"56002001 jichi eyi mwanami, jikoleshi muluwi lwekala muji Klistu Yesu."
"56002002 Nsang'u zhiwatiyili kujami mukachi kawayinsahu amavulu, zhikunzhiki kuji antu ashinshika akatwesha kutang'isha akwawu nawa."
"56002003 Kumina jakuumika mukukala, neyi ishijika jaKlistu Yesu wamuwahi."
"56002004 Hikwekala ishijika wuji kunzhita wajikasang'a nansang'u yamunu mwishinaku, kulonja atiyishi kuwaha yena wamusonekeli muwushijika."
"56002005 Neyi muntu wukujipaka nawakwawu, ching'a ajipaka mwaya yizhila yakujipaka, mukunkulwayi hiyakumuvwika chibaabaku."
"56002006 Mukwakujima wakalakalang'a, jiyi akasambili kujiilaku."
"56002007 Shinshikaku munukuhosha, mulong'a Mwanta wukukulezha mwalumbulukila yuma yezhima."
"56002008 Anukaku Yesu Klistu, mwana kajaviji, wasang'uka muji afu, yoyi nsang'u yayiwahi yinashimunang'a ami."
"56002009 Nsang'wiyi jiyi yinamwena kukala nikunkasa neyi nimuntu wanyilong'a, ilang'a izu jaNzambi hiyajikasang'aku."
"56002010 Hinukukumina jakuyimwena atonjewa yihung'u yezhima, kulonja niwena nawa akatambuli wamwinu wekala muji Klistu Yesu, nilubanzhi lwakulema kwahayanyaka."
"56002011 Izu iji jatela kujikuhwelela, jelawu nawu, Neyi twafwili ninji twakahanja ninji nawa;"
"56002012 Neyi tukukaba, twakayuula ninji, Neyi tukujikala netu hitwamwilukaku, niyena nawa wakajikala ninji hinayilukaku;"
"56002013 Neyi tukubula kushinshika, yena kwinji sang'a ashinshikilayi; Yena hakutwesha kujikala yomwenuku."
"56002014 Yanukishi yumiyi; yilezhi kumesu aMwanta neyi, bayi mufwilang'a ntaji yamazuku, hiyakwashang'aku, yaluwang'eshang'a antu akutiyang'amu."
"56002015 Kabilaku kujimwekesha kumesu aNzambi, wumuntu anesekuwu jehi, mukwakukalakala wakaji hakutiyila nsonyi, nakulumbulula izu jawalala mujaya, mujaya."
"56002016 Tonjolwelaku kubobola kwakaji kuzhila, mulong'a antu abobolang'a ochu akuyang'a munzhila yakujiwula Nzambi ho-o."
56002017 Mazu awu akuya nakutotoloka neyi chelang'a jimbong'ola; jichi chajuwu aHimenusa naFwiletu.
"56002018 Antu owu anasenuki jehi munzhila yawalala, chaneluwu nawu kusang'uka kwawafu kunahiti jehi, anakunjuli kukuhwelela kwawakwawu."
"56002019 Hakwila chikuku chaNzambi sang'a chakolela mbe, chikweti nsona zhakwila nawu, Mwanta weluka antu inji; nawu, Ezhima akutena izhina jaMwanta afumi kukuheng'a."
"56002020 Mwitala jeneni himwekalang'a yuma yawulu nasiliva hohuku, mwekalang'a nawa yanyitonju namawumba; yikwawu yamujimu walema, yikwawu yamujimu waseka."
"56002021 Muntu wukujitookesha nakwambuka kuyumiyi, wukwikala chuma chamujimu walema, chazhila, chatelela Mwanta kukong'a nachu, chalong'eshelawu nyijimu yayiwahi yezhima."
"56002022 Temukaku kufwila kwatama kwawukwenzi; kabilaku kulong'a, nikukuhwelela, nikukeng'a, nikuwunja, hamu nanawa atambikang'a Mwanta nanyichima yitooka."
"56002023 Lekaku kwihuzhola kwawusupi kwakaji maana, mulong'a wuneluki jehi kwaletang'a kwantaji hohu."
"56002024 Njung'u yaMwanta, chinzhila kufwila ntaji, ching'a ekali wamwovu nawantu ezhima, wukweti kashinshi kakutang'isha, ekali mukwakutiyilila akwawu,"
56002025 afumbi akwantaji nakuyolola namuchima wawunja; hajaha Nzambi wakabalumuna nyichima yawu akeluki walala chikupu;
"56002026 ákwatawu jehi kuji jiyabolu asomoki mumuhetu winji, eli muchima waNzambi."
"56003001 Ilukaku chumichi, kumafuku akukuminina kwakenza nyaka yakala."
"56003002 Antu akekala akwakujikeng'a, akwakufwila mali, akwakujisama, akwakujinka wanta, akwakutukana; akekala antu abulang'a kwovwahila anvwali zhawu, abulang'a kusakilila, abula kuzhila,"
"56003003 abulang'a kukeng'ang'ana mwasemwakenawu, oma muchima, akwakutung'ula akwawu, abulang'a kujihemba, aswezha kuzuwa, abulang'a kukeng'a yayiwahi,"
"56003004 amfukezhi, achinchika, akwakujitohesha, antu akeng'ang'a yakujitiyisha aweni kuwaha, kukeng'a Nzambi nehi."
"56003005 Kuyitala afwana neyi amwakama Nzambi, hakwinza kwitezha ng'ovu yinji kwonti kwawu. Ambukaku kuji antu aji chochochu."
"56003006 Mulong'a wenawa jiwu eng'ilang'a mumatala hambaji, nakujikokela namaanawu ambanja akenkama, ajitwika jehi nayisenja yalema yanshiji, alumbukila jehi mukufwila yuma yatama yeng'i nayeng'i."
"56003007 Wena ajizang'a mafuku ezhima, hela chochu, akang'anyang'a kushika mukwiluka walala chikupu."
"56003008 Chajikang'iluwu aYanesa naYambelesa naMosi, jichi chakujikang'awu niwena amayala nawalala, antu atoka jehi muyitong'ozhoka yawu; kunsang'u yachikuhwelelu anekali akinzhikewa."
"56003009 Hiyakaya kumbijuku, mulong'a wusupi wawu wakamwekana kuji antu ezhima; neyi chamwekeni wawenawa nawa."
"56003010 Hakwila eyi Timotewu, weluka jehi kutang'isha kwami, nikwenja kwami, ninsang'u yinata muchima, nikukuhwelela kwami, nikujung'umika kwami, nikukeng'a kwami, nikutatakena kwami,"
"56003011 nimakabisha namweni, nimakabi ami. Weluka jehi niyuma yanweni kuAntiyoki, nikuIkoniyumu, nikuListila; ana makabisha namweni. Mwanta wampulwishili muyuma yezhimiyi."
"56003012 Eng'ang'i, antu ezhima akeng'a nawu ashakami muji Klistu Yesu nikwakama Nzambi, akumona makabisha."
"56003013 Antu atama niakwakutwamba akuyang'a nakuswezha, wena akujimba akwawu, niwena akuyijimba."
"56003014 Hakwila eyi, shakamaku muyuma yiwajizili nakushinshikamu, mulong'a wuneluki antu akulezheliyu."
"56003015 Mulong'a kufumisha kuwansi wuneluki Nyikanja yazhila yinatweshi kukulezha maana akumona nachu wamwinu, kwokukukuhwelela Klistu Yesu."
"56003016 Mukanja waNzambi wezhima awonena jehi kuji Nzambi; wawaha kutang'isha nachu, nikutanyisha nachu, nikwolola nachu, nikufumba nachu mwalong'a;"
"56003017 kulonja muntu waNzambi awanini chikupu, ashikili munyijimu yayiwahi yezhima."
"56004001 Nakulezhi kumesu aNzambi nikumesu aKlistu Yesu, wakasompesha amomi niafu, nanochu chakamwekanayi nawanta winji,"
"56004002 nami, shimunaku izu jaNzambi nihanawahi nihanakali, kumina jakushimuna ho-o; konkololaku, hosholaku, konkomwenaku, nakutatakena nikutang'isha nawa."
"56004003 Mulong'a mpinzhi yakenza hakalekawu kutiyilila kutang'isha kwalala, akaheta matu owana, akajivulishila antang'ishi aya mwaya kufwila kwawu kwatama;"
"56004004 akatotomona walala kumatu awu, akasenukila mutuheka."
"56004005 Ilang'a eyi ikalaku wababala muyuma yezhima. Kumina jakumona kukala, ilaku mujimu wamukwakushimuna nsang'u yayiwahi; wuwumanishi chikupu."
56004006 Ami keng'a antwali niikali mulambu wakuhung'ununa; mpinzhi yami yakuya yinashiki jehi.
56004007 Nalwi nzhita yayiwahi; namanishi nzhila yakutemukila; nahembi chikuhwelelu.
"56004008 Kufumisha kulelu anantentekeli chibaaba chakulong'a, chakanyinkayi Mwanta, mukwakusompesha walong'a hefuku oju. Hakanyinkami hohuku, wakenka niantu ezhima atalilang'a kumwekana kwinji."
56004009 Esekaku kwinza swayi kujami;
"56004010 mulong'a jemasi nanshiyi jehi, nanochu chanakeng'iyi yamakonu, nayi jehi kuTesalonika. Keleseni nayi jehi kung'alizha, Titusa nayi kujalamatiya."
56004011 Niji naLuka hohu. Inzaku naMaku mulong'a wankwashang'a kumujimu.
56004012 Tikikusa namutemeshi kuEfwesesa.
"56004013 Chiwukwinza wunsenjelang'a kahuma kinashiyili kuji Kalapu kuTilowasi, ninyikanja, nakeng'i nankashi yayitembi."
"56004014 Muchiji wansumbu Alesanjeli, wankong'eli chatama nankashi, Mwanta wakamulubwila yashikila munyijimu yinji."
56004015 Eyi nawa mubabeli mulong'a waswezheli kujikang'a namazu etu.
"56004016 Chinajihakwilili chakusambila, hikwajing'i muntu niwumu wankwashiluku, ezhima anshiyili; nalombi nami bayi ayinkelachu mulong'aku."
"56004017  Ilang'a Mwanta wang'imenenuku, wankolesheli, kulonja nsang'u yiswezhi kushimununewa kujami, azhentili ezhima atiyi. Ampulwishili mukanwa kamutupa."
"56004018 Mwanta wakampulwisha kunyijimu yatama yezhima, wakanhemba nimoni wanta winji wamwiwulu. Lubanzhi lwakulema lwikali lwinji hayanyaka nanyaka. Amena."
56004019 ng'imushili aPlisila naAkwila niakwetala jaOnesifwolu.
56004020 Elasitusi washeli kuKolinja; Tilofwimusa namushiyili kuMiletusa nayikatu.
"56004021 Esekaku kwinza aha hakwila chishika kanja chinzi. Ebulusa, niPujensa, niLinusa, niKalujiya nianakwetu ezhima anakwimushi."
56004022 Mwanta ekali naspilitu yeyi. Luwi lwikali nanenu.
"57001001 Ami Pawulu, njung'u yaNzambi, kapostolu kaYesu Kristu mwaya kukuhwelela kwawantu aNzambi atonlewa, nikwiluka chikupu walala waya mukwakama Nzambi,"
"57001002 nakuching'ezha wumi wahayanyaka, watukaninuwu kuli Nzambi wabula kutwesha kutwamba, haling'i nyaka yamunyima yezhima yichili kanla."
"57001003 Ilang'a hamwaka watong'weliyi yomweni, hakumwekesha izu linli munsang'u yankunzhikiluwu kushimuna, mwaya kulezha kwanlezheliyi Nzambi, Chamwinu chetu."
"57001004 Nili nakukusonekela mukanla, eyi Titusa mwanami walala mukwitiya kwakukuhwelela kwokumu. Luwi lwikali naneyi nikuwunla kwakufuma kuli Nzambi Tata nikuli Kristu Yesu, Chamwinu chetu."
"57001005 liyi nsang'u nakushiyilili muKereta, kulonla wulong'eshi yuma yasheli, wutonli akulumpi munyikala yezhima nakuyikunzhika kumulimu, neyi chinakulezheli."
"57001006 Neyi kuli muntu wabula hakumwinkela mulong'a, washa muchima hali ing'olinli hohu, wukweti anyana ashinshika akali kuyitenena nsang'u yakubazhama hela yakuluwalala, mukunzhiki yenowu."
"57001007 Mulong'a nhembi, ching'a yobula hakumwinkela mulong'a, nanochu chaliyi ng'amba yaNzambi. Bayi muntu walikang'a, hela wanyakala kuzuwa, hela mukwanlombu, hela mukwakwetana hela mukwakufwila kuheta chatamaku."
"57001008 Ching'a ekali waliishang'a enyi, wakeng'a yayiwahi, wawunlisha mumesu, walong'a, wazhila, walihembang'a."
"57001009 Ching'a ekali wakakela izu laNzambi latela kukuhwelela layilezheluwu, kulonla atweshi kukonkomwena antu mwaya ntang'ishilu yalala, akonkololi akwantali."
"57001010 Mulong'a kuli antu amavulu, aswezha akwakwalama, hiyakwakuluwalala nakutavula mukanwa, nakulimbana; ching'a ayimweneshi."
"57001011 Antu awa aluwang'eshang'a matala amavulu, nakutang'isha yuma yabula kutelela; alonla kuheta chatama."
"57001012 Kaprofwetu kawu wumu, welili ninli, AKereta hiyantwambi mafuku ezhima, hiyanyama atama, hiyankópi afwa hakulya."
"57001013 Wunsahu iwu walala. Yikonkololi nang'ovu hansang'u oyu, kulonla akoli muchikuhwelelu."
"57001014 Bayi atiyilila tuheka twawaYuleya, hela kulezha kwawantu anasenuki lehi muwalalaku."
"57001015 Kuli antu ali nanyichima yitooka yuma yezhima yikwikala yitooka; kuli antu azhilola abula kukuhwelela, kwosi chuma chitookaku; ilang'a yitong'ozhoka yawu nichinlezhi chawu chamuchima chazhilola hohu."
"57001016 Ahoshang'a nawu twamwiluka Nzambi, ilang'a nyilimu yawu yaya mwacheng'i, ashimana, azhikwa; kuyeseka nanyilimu yayiwahi yezhima anekali antu akinzhikewa."
57002001 Hakwila eyi hoshaku nsang'u zhata mukutang'isha kwakoleshang'a.
"57002002 Akulumpi amayala ching'a ekali awunlisha mumesu, ashinshika, ekali namaana, akoli mukukuhwelela, nimukukeng'a, nimukutatakena."
"57002003 Akulumpi awambanla niwena ching'a enli mwenlelang'awu akwakuzhila; bayi ekali akwakutung'ula akwawuku; bayi ekali anlung'u zhavinyuku; ekali antang'ishi zhayuma yayiwahi,"
57002004 afumbi ansanla kukeng'a amfumuzhawu nikukeng'a anyanawu;
"57002005 ekali awunlisha mumesu, akali kubazhama, akwakukalakala kumatalawu, akwaluwi, akwakwovwahila amfumuzhawu, kulonla izu laNzambi libuli kutukewa."
57002006 Konkomwenaku anyikwenzi niwena ekali awunlisha mumesu.
"57002007 Ikalaku wakutalilahu munyilimu yayiwahi yezhima; kutang'isha kweyi kwikali kwakali kubomba nayatama, kwakalemesha."
"57002008 Hoshaku mazu alala akang'anya kutanyishewa, kulonla kutiyisha nsonyi muntu wukukeng'a kuleta ntali, abuli kumona chuma chakututena chatama."
"57002009 Yitang'ishi anlung'u ashakami nakwovwahila anyanta zhawu, nakuyitiyisha kuwaha muyuma yezhima, chakali ntali."
"57002010 Bayi eya wukombi wawunyemunyemuku, ilang'a amwekeshi kashinshi kakawahi, kulonla awahishi ntang'ishilu yaNzambi, Chamwinu chetu, muyuma yezhima."
"57002011 Mulong'a luwi lwaNzambi lwaletang'a wamwinu wawantu ezhima, lunamwekani lehi."
"57002012 Lwatufumbang'a nawu tuleki kusekesha Nzambi, nikufwila yatama yampata yamunu mwishina, tushakami nyaka yinu nakuwunlisha mumesu, nimukulong'a, nimukwakama Nzambi;"
"57002013 nakutalila kuching'ezha kwatiyishang'a kuwaha, nichakamwekana lubanzhi lwakulema kwaNzambi yetu muneni, Chamwinu chetu Yesu Kristu."
"57002014 Yowu walinkeli haletu kulonla atukuuli kukuluwa kwezhima, alitookesheli antu akulihetela, akuta nyichima hanyilimu yayiwahi."
57002015 Yitang'ishi yumiyi nakukonkomwena nakukonkolola nang'ovu yezhima. Bayi witezha muntu kukuliwulaku.
"57003001 Yanukishi antu ashakami nakwovwahila anyuuli niakwawanta, nakwila mwakuyilezhawu; anyakali kwila nyilimu yayiwahi yezhima,"
"57003002 nakubula kutena muntu chatama, nakubula kufwila ntali; ekali amwovu alizoza nankashi kumesu awantu ezhima."
"57003003 Mulong'a etu aweni hakusambila twaling'i asupa, azhikwa, alimbewa; twaling'i anlung'u zhakufwila kweng'i nakweng'i, nanyizang'alu yeng'i nayeng'i. Twashakamini nankunyi, niichima, nakuhelewa nakuhelang'ana."
"57003004 Chikwamwekeni kukokwezha kwaNzambi, Chamwinu chetu, nikukeng'a kwinli kwakeng'ayi antu, watwamwinini."
"57003005 Bayi nanyilimu yakulong'a yitwelili etu awenuku, ching'a mwaya luwi lwinli, nakuwelesha kwakuvwalika kwakwiha. Natubalumuni twikali amaha kuli Spiritu Wazhila,"
"57003006 atwichililuwu nankashi kuli Yesu Kristu, Chamwinu chetu."
"57003007 Anatuying'ishi lehi nakututena along'a naluwi lwinli, kulonla twikali answana, akweti kuching'ezha wumi wahayanyaka."
"57003008 Izu ili lalala latela kulikuhwelela. lichi nakeng'i nami, yumiyi yinahoshi wuyikoleshi nang'ovu, kulonla antu anamukuhweleli Nzambi, ashi muchima mukwila nyilimu yayiwahi. Yumiyi yayiwahi yakwashang'a antu."
"57003009 Tonlolwelaku kwihuzhola kwawusupi. Ninsang'u zhamaking'u, nikufwila ntali, nikutalika zhanshimbi; mwenimu himwakwashanang'aku, himwekala chumaku."
"57003010 Muntu akonkomwenawu lehi kamu hela kayeli, chochalikang'ayi hohu, ambukaku ninli."
"57003011 Wuneluki lehi muntu wuli ochu nasenuki lehi munzhila, naputoli, nalitanyishi lehi yomweni."
"57003012 Chinakakutemeshela Atemasi, hela Tikikusa, wakalihinlang'a kwinza kulami kuNikopoli, mulong'a natong'ozhoki nami liku kwakanchelukila chishika."
"57003013 Yishinzhikizhuku chachiwahi aZenasi mukwanshimbi, niApolosi munzhila yawu; bayi abula chumaku."
"57003014 Antu etu alizi kulemesha nyilimu yayiwahi, kulonla alikalakeli awenawu, akwashi niakwawu."
57003015 Antu ezhima nili nawu kunu anakwimushi. ng'imushili antu atukeng'a muchikuhwelelu. Luwi lwikali nanenu wezhima wenu.
"58001001 Ami Pawulu, muntu wambala waKlistu Yesu akasawu, nimanakwetu Timotewu, tuji nakukusonekela mukanja, eyi Fwilimoni twakeng'a, mukwakukalakala hamu nanetu;"
"58001002 nimuheletu Afwiya, niishijika netu Akipusa, niakwachipompelu chekala mwitala jeyi."
"58001003 Luwi lwikali nanenu nikuwunja kwakufuma kuji Nzambi, Tata yetu, nikuji Mwanta Yesu Klistu."
"58001004 Chinakutenang'a mukulombela kwami, namusakililang'a Nzambi yami mafuku ezhima;"
"58001005 mulong'a natiyang'a nsang'u yakukeng'a kweyi, nikukuhwelela kweyi haji Mwanta Yesu, nichiwasha muchima haji akwakuzhila ezhima."
"58001006 Nami, kutiyang'ana kunafumi kukukuhwelela kweyi kuswezhi ng'ovu, mukwiluka chikupu nenu yuma yetu yayiwahi yezhima yiji mujetu yakuji Klistu."
"58001007 Eyi manakwami, natiyili kuwaha nankashi nakujikunjezha nakukeng'a kweyi kuwankeng'a, nanichi chiwunatulishi nyichima yawakwakuzhila."
"58001008 jichi hela nabuli woma wakukulezha muji Klistu mwatela,"
"58001009 ilang'a hansang'u yakukeng'a nalembi chakulemba, ami ipala Pawulu, katataka nawa nimuntu wambala waKlistu Yesu akasawu."
"58001010 Nakulembeleli hansang'u yamwanami Onesimusa, inavwali munyonzhi yami."
"58001011 Hamwaka wajing'i ninji chakuhalwa, ilang'a katataka nekali jehi nkwashi wakukwasha nineyi ninami."
"58001012 Nakufuntishiliyi cheng'i muntu yomweni, jiwu muchima wamami aweni."
"58001013 Nakeng'a nami nishakami ninji ami aweni, kulonja yena ahing'i mujeyi ankalakelang'a munu munyonzhi yakukoola nsang'u yayiwahi muniji."
"58001014 Ilang'a hinakeng'i kwila chuma chakaji kwiluka munayi muchima weyuku; nalonji chiwukung'ila chachiwahi chifumi kumuchima weyeyi aweni, bayi chakukanzhikizhaku."
"58001015 Hajaha jihu hafumini kwambuka naneyi mpinzhi yantesha, kulonja wikali ninji hayanyaka;"
"58001016 hinjung'u nawa cheng'uku, ilang'a nabajiki njung'u, nekali jehi manakwetu wakeng'ewa; eng'a, ami namukeng'i nankashi, hakwila eyi jinu chinabajiki, nimumuzhimba nimuji Mwanta."
"58001017 Neyi wantong'ozhokang'a neyi nimukwenu twatiyang'anang'a neyi, mutambuli neyi wunantambuli ami aweni."
"58001018 Neyi yena nakukong'i chatama hela chanti, inji kwizhi neyi wukweti mukuji weyi, shaku kumukanja wami."
"58001019 Ami Pawulu nasoneki nachikasa chamami aweni, nami nakakufuta; naleki kuhosha nami eyi aweni wukweti mukuji wami wawumi weyi waweni."
"58001020 Eng'a, manakwami, nimonuhu kunkwasha kujeyi muji Mwanta; ntulishi muchima muji Klistu."
"58001021 Chinakusonekeli mukanjiwu neluki chalala nami wukwovwahilamu, neluki nami wukubajika kwila nimunahoshi."
58001022 Nlong'esheli nawa mwakushakama; mulong'a nakuhweleli nami akamfuntisha kujenu nakulombela kwenu.
"58001023 Epafwalasa, twekala ninji mukaleya muji Klistu Yesu, nakwimushi;"
"58001024 aMaku, naAlisitaka, najemasi niLuka akwakukalakala hamu nanami anakwimushi."
58001025 Luwi lwaMwanta Yesu Klistu lwikali naspilitu yenu.
"59001001 Nzambi wahoshelang’a hanshankulu nawankakulula muji atuplofwetu munsang’u zheng’i nazheng’i, mweng’i namweng’i."
"59001002 Hamafuku anu akukuminina, nahoshi nanetu muji Mwana ákunzhikiliyi kwikala nswana wayuma yezhima, muji yena jimu mwaleng’eleluwu yuma yamwiwulu niyamunu mwishina yezhima."
"59001003 Yena Mwana jiyi kutong’eka kwalubanzhi lwakulema kwaNzambi, jiyi wekala chikupu mwomwekalilayi Nzambi, jiyi wakwatishang’a yuma yezhima nezu jang’ovu zhinji. Chanamanishiyi mujimu wakutookesha nshiji, hakushakama kuchikasa chachijiilu chaMukeleng’i wekala mwiwulu;"
"59001004 anamwilishi jehi wakubajika ang’elu, nanochu chanaswaniyi izhina jakubajika jawu kuwaha."
"59001005 Inji kang’elwinyi keliliyi hela ifuku jimu ninji, Eyi wumwanami, nakuvwali lelu? Cheng’i nawa ninji, Ami nukwikala Tata, yena wukwikala Mwana?"
"59001006 Chakuletayi Weji mumpata yawantu, hakuhosha cheng’i ninji, Ang’elu zhaNzambi ezhima ajifukuli kuji yena."
"59001007 Ang’elu hakuyitena ninji, Ang’elu zhinji wayilishang’a aspilitu, Akwakumukalakela wayilishang’a nyizuzu yakesi;"
"59001008 hakwinza Mwana hakumutena ninji, Eyi Nzambi, itanja jeyi jawanta jahayanyaka nanyaka; Ninkanu yakulong’a jiyi nkanu yawanta weyi."
"59001009 Wunakeng’i kulong’a, wunaheli kuluwa; Jichi Nzambi, yowu Nzambi yeyi, Nakuwayishi manzhi akulung’a chakubajika akwenu."
"59001010 Ninji, Eyi MWANTA, hatachi waalili chikuku chakutung’ila iseki jawantu, Nimawulu hinyijimu yakumakaseyi."
"59001011 Wena akanong’a, hakwila eyi sang’a wekalila; Wezhima wawu akafuukuluka neyi chikwehina jakuvwala."
"59001012 Wakayivung’a neyi kahuma, Neyi chikwehina jakuvwala akabalumuka kwawu; Ilang’a eyi kweyi mwomweyi; Ninyaka yeyi hiyamba kakumaku."
"59001013 Inji kang’elwinyi keliliyi hela ifuku jimu ninji, Shakamaku kuchikasa chami chachijiilu nichinakabalumuna akwankunyi neyi kwikala itanja jakunyenju yeyi?"
59001014 Wezhima wawu hiyaspilitu anatemeshuwu kukalakela hansang’u yawantu akaswana wamwinu.
"59002001 Jichi twaji kuswezha kusha muchima kunsang’u ozhu zhitwatiyili, twakenja kahung’umuka."
"59002002 Mulong’a neyi izu jahosheliyi Nzambi muji ang’elu jakoleli, ninyilong’a yezhima nikuzhikwa kwezhima kwatambwili wulooku watelela,"
"59002003 inji etu tukupuluka ng’ahi, neyi tukusekesha wamwinu watoha chikumahichi? Wamwinu wasambilili kushimunawu kuji Mwanta, atukolesheleluwu kuji antu atiyili."
"59002004 Nzambi nawa hakushimuna wunsahu hamu nawena, nayinzhikizhilu, nayihayamisha, nanyijimu yang’ovu yeng’i nayeng’i, nayamukunkulu yaSpilitu Wazhila, mwaya muchima winji yomweni."
59002005 Mulong’a ang’elu hijiwu ovwahishililiyi iseki jawantu jakenza jitwatenang’etuku.
"59002006 Muntu wumu washimuna jehi kumukanja wazhila wumu ninji, Muntu hichumanyi mwaka wumushi kumuchima, Hela mwana kamuntu mwaka wumuhempuli?"
"59002007 Wamwilishili wakuminamu chanti haji ang’elu, Wamuvwikili chibang’ula chalubanzhi lwakulema nimpuhu, Wamushilili kuyuula nyijimu yakumakaseyi."
"59002008 Wovwahishili yuma yezhima yiikali kwishina janyenju yinji. Nanochu chanamwovwahishiliyi yuma yezhima, hanashiyi chuma chakubula kumwovwahilaku. Ilang’a katataka kanja tumoni yuma yezhima kumwovwahilaku."
"59002009 Ilang’a tunamoni Yesu, elishiluwu wakuminamu chanti haji ang’elu, kulonja akatompeli antu ezhima kufwa naluwi lwaNzambi, anamuvwiki jehi chibang’ula chalubanzhi lwakulema nimpuhu, nanochu chamweniyi makabi akufwa."
"59002010 Mulong’a chamuteleleli yena mwiniyuma yezhima, kwekala yuma yezhima, kumutelesha nlomboli yawamwinu wawu namakabi, kulonja ekali welukamu chikupu nanochu chakushikizhayi anyana amavulu kulubanzhi lwakulema."
"59002011 Jichi yena wazhilikang’a, ninawa anazhilikuwu, wezhima wawu afuma kuji yowumu hohu; jihu hanafumi kubula kutiya nsonyi yakuyitena ninji anakwami;"
"59002012 ninji, Nukushimwina anakwami izhina jeyi; Nukukwimbila tumina twakukuhameka mukachi kachipompelu."
"59002013 Cheng’i ninji, Ami nakamukuhwelela. Cheng’i nawa ninji, Talaku ninami nianyana ananyinkiyi Nzambi."
"59002014 Chelawu anyana ekala nanyizhimba yamashi, jichi niyena nawa hakwikala mwomumu; kulonja chakufwayi yena, abalumuni jiyabolu wajing’i nang’ovu yakufwa ekali chimwang’azhi;"
59002015 apulwishi ezhima ajing’i muwujung’u wawoma wakufwa nyaka yawu yezhima.
"59002016 Mulong’a chalala hakwatang’a kunsang’u zhawang’eluku, nakwati kunsang’u zhawanyana kaAbalahama."
"59002017 Jichi chamuwahilili yena kwikala neyi anakwinji muyuma yezhima, kulonja ekali Kaplistu Muneni waluwi nakashinshi kunsang’u yaNzambi; ekali ifutu janshiji zhawantu."
"59002018 Chakabiliyi yomweni nakumutesha, yena natweshi kukwasha antu akuteshawu."
"59003001 Jichi enu anakwetu azhila, enu akwakutambwila kutambika kwamwiwulu hamu, shinshikenu Kapostolu, Kaplistu Muneni wakwitezha kwetu, yowu Yesu."
"59003002 Yena wajing’i washinshika kumesu aniwu wamukunzhikili kumujimu, neyi cheliliyi Mosi mwitala jaNzambi jezhima."
"59003003 Anamufuukuli nawu yena watela kumulemesha chakubajika Mosi, chochahamekang’awu ntung’i yetala chakubajika itala jajeni."
"59003004 Mulong’a matala ezhima akweti ayitung’ili, hakwinza watung’ili yuma yezhima jiyi Nzambi."
"59003005 Chalala Mosi washinshikili mwitala jaNzambi jezhima neyi ng’amba, nakushimuna nachu yuma yamba katenawu kukukuminina."
"59003006 Hakwila Klistu washinshika mwitala jaNzambi nanochu chaneliyi yena hiMwana. Etu yetu itala jinji, neyi tukukakela mukuumika kwetu, nikujisama kwakuching’ezha kwetu njo-o nikunsa."
"59003007 Spilitu Wazhila nahoshi ninji, Lelu neyi mukutiya izu jinji,"
"59003008 Bayi muchinchikisha nyichima yenu neyi haleteluwu ntaji, Cheliluwu hefuku jakweseka muchinkalampataku,"
"59003009 Hang’esekeluwu ankakulula zhenu, Hantompeluwu hamwenuwu nyijimu yami nyaka makumi awana (40)."
"59003010 Antu awa nayitiyili kutama, nelili nami, Hiyantu azhimbalang’a munyichima yawu mafuku ezhima, Hiyaneluki nzhila zhamuku."
59003011 Jichi hinukusanyika mukuzuwa kwami nami hiyakeng’ila mukunooka kwamuku.
"59003012 Enu anakwetu, babalenu hakenja kwikala mwinenu wumu wukweti muchima watama wakubula kukuhwelela, wakuleka Nzambi wamumi."
"59003013 Ching’a kujikonkomwena hefuku hefuku hohanu hachiji kutenawu nawu, Lelu; mwinenu wumu wakenja kachinchika nakujimbana kwanshiji."
"59003014 Mulong’a anatwilishi jehi akwakutambwila Klistu hamu, neyi tukukakela mutwatachikili kujikolesha njo-o nikunsa."
"59003015 Hohanu hachiji kwilawu nawu, Lelu neyi mukutiya izu jinji, Bayi muchinchikisha nyichima yenu neyi chaleteluwu wena ntajuku."
"59003016 Áleteli ntaji hatiyiluwu, ajing’i anyi? Wowu ezhima afumini muEzhipitu naMosi."
"59003017 Inji awa atiyiliyi kutama nyaka makumi awana (40), ajing’i anyi? Wowu aputoleli, hiyakunong’ela muchinkalampata."
"59003018 Inji awa asanyikililiyi ninji himwakeng’ila mukunooka kwamuku, ajing’i anyi? Wowu azhikwili."
59003019 Tunamoni netu akang’enyi kwing’ilamu mulong’a wakubula kukuhwelela.
"59004001 Jichi chanatushiyiluwu chikaninu chakwing’ila mukunooka kwinji, tutiyenu woma hakenja kamwekana mwinenu wumu wukufwana neyi nakang’anyi kushikamu."
"59004002 Chalala ninetu anatushimwini nsang’u yayiwahi neyi chayishimwininuwu niwena, ilang’a mazu atiyiluwu hiyayikwashiluku, mulong’a antu atiyili abulili kubombelaku kukuhwelela."
"59004003 Jichi etu tunakuhweleli tweng’ilang’a mukunookoku kwateneniyi ninji, Chinazuwili nasanyikili nami hiyakeng’ila mukunooka kwamuku. Kutong’a chalala nyijimu yamanini kufumisha haaliluwu chikuku champata yamunu mwishina."
"59004004 Mulong’a hamukanja wazhila hacheng’i nateni ifuku jamuchitanu nachiyeji ninji, Chamanishiliyi Nzambi nyijimu yinji yakong’elang’ayi yezhima, Hakunooka hefuku jamuchitanu nachiyeji."
"59004005 Wahoshelumu cheng’i ninji, Hiyakeng’ila mukunooka kwamuku."
"59004006 Jichi jinu kunashali kwing’ila amakwawu, hakwila wena asambilili kushimwinawu nsang’u yayiwahi akang’enyi kwing’ila mulong’a wakuzhikwa;"
"59004007 hakutena cheng’i ifuku jimu muji Javiji, henohu munahiti jehi nyaka, ninji, Lelu. Mwomwanahoshiyi jehi ninji, Lelu neyi mukutiya izu jinji Bayi muchinchikisha nyichima yenuku."
"59004008 Mulong’a neyi Yoshuwa wayinkeli kunooka, Nzambi haji kutena nawa cheng’i ifuku jikwawu kukukumininaku."
59004009 Jichi kuji antu aNzambi kunashali kunooka kwaSabata yayeni.
"59004010 Mulong’a muntu neng’ili jehi mukunooka kwaNzambi, naleki jehi nawa nyijimu yinji, nanooki jehi neyi chanookeliyi Nzambi hamanishiliyi nyijimu yinji."
"59004011 Jichi tushenu muchima hakwing’ila mukunookoku, hakenja kamwekana muntu wukujimbuka nakulonjezha mwazhikwiluwu wena."
"59004012 Mulong’a izu jaNzambi jajumi, jikweti ng’ovu, jatwa chakubajika mpoku yakabali yikweti wumwemu kuyeji, japwikang’a nakwambula wumi naspilitu, manung’i namanzhi, jaswezha kushinshika yitong’ozhoka niyafuukulang’a muchima."
"59004013 Kwosi chuma chaleng’eluwu chinabuli kumwekana kumesu injuku, yuma yezhima yiji nzekesi, yiji hatooka kumesu ayena itwamba kajimona ninji."
"59004014 Jichi chitukweti Kaplistu Muneni waswezha kulema, napanjakani jehi mawulu, yowu Yesu, Mwana kaNzambi, tukakelenu chikuhwelelu chetu mbe."
"59004015 Mulong’a tukweti Kaplistu Muneni watweshang’a kutiya wushona chitwazeyazeyang’etu, niyena amutesheli muyuma yezhima neyi chatuteshang’awu etu, ilang’a muji yena nshiji mwosi."
"59004016 Jichi tukunjamenu kwakwihi netanja jaluwi chakaji woma, tutambuli kwanakena, tumoni luwi lwakutukwasha hitukumona kukala."
"59005001 Mulong’a atuplistu amaneni ezhima atonjang’awu mukachi kawantu, ayikunzhikang’a kumujimu wakukong’ela antu muyuma yaNzambi, kulonja akalambuli yamukunkulu, nakuketula yimuna yahanshiji."
"59005002 Awa atuplistu amaneni anatweshi kutiyila wushona antu ayambashanang’a niapwapukang’a, mulong’a niwena aweni azeyazeyang’a."
"59005003 Jichi ching’a alambuli niyanshiji zhawu aweni, neyi chalambulang’awu yawakwawu nawa."
"59005004 Kwosi muntu wajilemeshang’a yomweni ninji ekali kaplistu munenuku, ching’a amutambika kuji Nzambi, neyi chamwililuwu Aloni."
"59005005 Jichi niKlistu nawa hajilemesheli yomweni ninji ekali kaplistu munenuku, ilang’a Nzambi jiyi wámwilili ninji, Eyi wuMwanami, lelu nakuvwali."
"59005006 Neyi chaneliyi kwacheng’i ninji, Eyi wukaplistu wahayanyaka wamwaya wuplistu waMelekizejek"
59005007 Mumafuku ashakaminiyi Yesu mumuzhimba heseki wamulambwili kulombela nikulembelela nakujila kwakweni namajilu kuji yena watwesheli kumupulwisha afumi mukufwa; amutiyili nanochu chajing’iyi nawoma wakwakama Nzambi.
"59005008 Hela wajing’i Mwana, wajizili kwovwahila nayuma yakabiliyi."
"59005009 Jichi chanekaliyi walala chikupu, hakwikala mukwakubusa nzhila yawamwinu wahayanyaka kuji ezhima akumwovwahila."
59005010 Hiyakumutena kuji Nzambi ninji Jiyi Kaplistu Muneni wamwaya wuplistu waMelekizejeki.
"59005011 Tukweti yuma yayivulu yakumutena yena, yakala kulumbulula mulong’a muneli akwakutiya nakuhuwang’esha."
"59005012 Hanu mutenowu mwela jehi antang’ishi, heseka munakeng’i cheng’i wákuyitang’isha mwaya nsang’u zhamazu aNzambi zhatachi; mwabalumuka jehi kwikala akwakukeng’a mayeli hohu bayi kujya kwakolaku."
"59005013 Mulong’a muntu wanwang’a mayeli wabula kushinshika mwaya izu jakulong’a, mulong’a himukeki."
"59005014 Ilang’a kujya kwakola kwambala kwawantu apama jehi; wowu afumba jehi yitong’ozhoka yawu, enzhilila jehi kwambula yayiwahi nayatama."
"59006001 Jichi tulekenu kutang’isha nsang’u zhaKlistu zhatachi, tukulenu tupami. Bayi twala cheng’i chikuku chakubalumuka mumuchima nakuleka nyijimu yaleta kufwa, nichakumukuhwelela Nzambi,"
"59006002 nichantang’ishilu yakuzhimika, niyakunang’ika makasa, niyakusang’uka afu, niyakusompa kwahayanyakaku."
59006003 Neyi Nzambi netezhi tukwila mwenomu.
"59006004 Mulong’a wenawa amweni jehi chezhezhi, atompeli chamukunkulu chamwiwulu, atambwili yaSpilitu Wazhila,"
"59006005 atompeli izu jaNzambi nawu jajiwahi, ning’ovu zhanyaka yakenza,"
"59006006 neyi wena akulekamu, hiyakutwesha kuyibalumuna cheng’i munyichimaku, mulong’a aji nakujipopela Mwana kaNzambi hakulusu chachiha, enja amusawula hatooka."
"59006007 Mulong’a iseki jinanwi nvula yanokang’a kakavulu, jikusong’esha yisakola yatela kujya awa anajijimi, ajikiswilang’a kuji Nzambi."
"59006008 Ilang’a neyi jikusong’esha nying’a nanzonzonzu akujisekesha, keng’a jishing’ewi; kukumisha kweseki oju hikusukuma."
"59006009 Hakwila enu akwetu twakeng’a, hela tunahoshi mwenimu, tunayikuhweleli netu mukweti yuma yabajika iyi kuwaha, yuma yenzang’a nawamwinu."
"59006010 Mulong’a Nzambi walong’a, hakalalamena mujimu wenu hela kukeng’a kumwakeng’eli izhina jinjuku, nanochu chimwakalakeleli akwakuzhila, nihanu muchiji kuyikalakela."
"59006011 Tunakeng’i netu wezhima wenu hamuntu hamuntu mujikwatishi chalala chochimu, kulonja muswezhi kuching’ezha, njo-o nikunsa."
"59006012 Mubuli kushimpokela, ching’a mwimbuzholi wenawa akuswana yikaninu nakukuhwelela nakujung’umika."
"59006013  Chamukaninuwu Abalahama kuji Nzambi, chabuliliyi mukwawu wamubajika, hakujisanyika yomweni,"
"59006014 ninji, Chalala kukisula nakakukiswila, Kuvulisha nakakuvulishila anyaneyi.  v 15Chajung’umikiliyi nakutatakena, hakutambula chikaninu."
"59006016 Antu asanyikang’a akwawu ayibajika; ntaji zhawu zhezhima azhiketulang’a nakusanyika, kulonja kukoleshamu chikupu."
"59006017 Chochimu niNzambi, chakeng’eliyi kulezha chachiwahi answana zhachikaninu chimwabulang’a kubalumuka mwatong’weliyi, hakushaku kusanyika."
"59006018 Kulonja nayuma yiyeji yakábalumukang’a, yabulang’a kutweshayi Nzambi kutwamba, tumwenuku kukunjezha kukweti ng’ovu, etu tunatemukili kwakupulukila, tukwati kukuching’ezha kwanatushiluwu kumbiji yetu."
"59006019 Kuching’ezhoku kwemikishang’a muchima wetu, neyi chikung’u chakwimikisha nachu watu; kwalala, kwakola, kweng’ila mwamweni mwazhila mwakuzhika nehina;"
"59006020 mwenomu mweng’ilayi Yesu, mukwakuyang’ahu jehi kumbiji hansang’u yetu, anamukunzhiki jehi kwikala Kaplistu Muneni wahayanyaka wamwaya wuplistu waMelekizejeki."
"59007001 Mulong’a yeniwu Melekizejeki, mwanta waSalema, kaplistu kaNzambi Wabajika Kwiwulu, wakinkililili Abalahama hafuntiliyi kwayiliyi nakutapa anyanta, wamukiswilili nkisu."
"59007002 Abalahama hakumwambwila yena iseka jamwikumi jayuma yezhima. Kulumbulula izhina jaMelekizejeki, chakusambila nawu, Mwanta wakulong’a; cheng’i nawu, Mwanta waSalema, jiyi Mwanta wakuwunja."
"59007003 Wakaji tata yinji hela mama yinji hela iking’u; wakaji hatachikililiyi mafuku inji, hela hakumishililiyi kuhanja; ilang’a amufwikizhili neyi Mwana kaNzambi, wekala kaplistu hayanyaka."
"59007004 Tong’ozhokenu chatoheliyi muntu iwu, enkeluwu kuji nkakulula Abalahama iseka jamwikumi jayuma yabajika kuwaha yapuupiliyi kunzhita."
"59007005 Chalala anyana kaLevi, átambulang’a mujimu wawuplistu, ayilezhang’a kutambula kuji antu iseka jamwikumi mwaya nshimbi; hiyakutambula kuji anakwawu, kutong’a anayivwali kuji Abalahama."
"59007006 Hakwila Melekizejeki, wabulili kufuma kumuchiji wawaLevi, watambwili kuji Abalahama iseka jamwikumi, hakumukiswila nkisu yena wekala nayikaninu."
"59007008 Kwosi wukutajika mwoku, wanyanya amukiswilang’a nkisu kuji wamubajika. 8 Mwenimu antu amba kafwa atambulang’a iseka jamwikumi, ilang’a mwenomu owu watambulang’a jiyi anashimunuwu nawu wahanjang’a."
"59007009 Chaya mukwila nawu Levi, wátambulang’a yamwikumi, wamwinkeli Melekizejeki yamwikumi muji Abalahama,"
"59007010 mulong’a Levi wajing’i wuchiji muji Tata yinji Abalahama, hamukinkilililuwu kuji Melekizejeki."
"59007011 Ichi jinu, neyi kulong’a chikupu kwenzhili nawuplistu wawaLevi, mulong’a jimu mwatambwililuwu antu nshimbi, kwaji kumwekenaji kaplistu mukwawu wamwaya wuplistu waMelekizejeki, bayi wakumuchiji waAlonuku?"
"59007012 Chanabalumunuwu wuplistu, ching’a abalumuna ninshimbi nawa."
"59007013 Mulong’a iwu anatenenuwu yumiyi, wekala kumuchiji wacheng’i wabulili kukalakala kukameng’a kakulambwila."
"59007014 Mulong’a tuneluki netu Mwanta wetu wavwalikili kuji Yuja, muchiji wabulili kutenenayi Mosi wuplistu."
"59007015 Chinalumbuluki jehi nankashi ichi chikunamwekani jehi kaplistu mukwawu wafwana neyi Melekizejeki,"
"59007016 anakunzhikuwu kwikala kaplistu wakung’ovu zhawumi wakánong’ang’a, bayi wakunshimbi yakulezha kwawuntuku."
"59007017 Mulong’a anamushimuni wunsahu nawu, Eyi wuKaplistu wahayanyaka Wamwaya wuplistu waMelekizejeki."
"59007018 Afumishili nshimbi yakusambila mulong’a yazeyeli, kukwashana nehi;"
59007019 mulong’a nshimbi hiyawahishili chikupu chuma nichimuku. Hiyakuletamu kuching’ezha kwabajika kuwaha kutukukunjama nachu kwakwihi naNzambi.
59007020 Hichajing’i chakaji kusanyikaku;
"59007021 mulong’a wena ayikunzhikili kwikala atuplistu chakaji kusanyika, hakwila yena ching’a nakusanyika kwanowu welili ninji, MWANTA wasanyikili, hakabalumuka mwoku, ninji, Eyi wuKaplistu wahayanyaka."
59007022 Jichi Yesu nekali jehi chizhiikilu chachitiyang’enu chabajika kuwaha.
"59007023 Chalala akunzhikili antu amavulu kwikala atuplistu, nanochu chakang’enyuwu kushakama muwuplistu hansang’u yakufwa;"
"59007024 hakwila yena wukweti wuplistu winji wakábalumukang’a, nanochu chashakamayi hayanyaka."
"59007025 Jichi yena natweshi kwamwina chikupu antu akunjamang’a kwakwihi naNzambi nayena, nanichi chahanjayi yena hayanyaka nakuyilembelela."
"59007026 Mulong’a Kaplistu Muneni wuji ochu watuteleleli, wazhila, wakaji makasu, wakaji kuzhilola, waambuka kuji akwanshiji, anamubajishi jehi mawulu"
"59007027 Hakweti mujimu wakulambula hefuku hefuku neyi awa atuplistu amaneni acheng’uku; wena asambililang’a kuketula yimuna yahanshiji zhawu awenawu, nkumininaku niyawantu amakwawu nawa; Yesu welili mwenimu kamu hohu hajilambwiliyi yomweni ekali mulambu."
"59007028 Mulong’a nshimbi yakunzhikang’a antu azeya kwikala atuplistu amaneni, hakwila izu jakusanyika jalonjeleli munshimbi, hijikukunzhika Mwana wela jehi walala chikupu hayanyaka."
"59008001 Nochu mwenimu mutunahoshi chaya mukwila netu, tukweti Kaplistu Muneni wuji ochu, washakama jehi kuchikasa chachijiilu chetanja jawanta jaMukeleng’i mumawulu;"
"59008002 yena Klistu mukwakukalakala mumalala, nimutabanaka yalala yalemenuwu kuji Mwanta bayi kuji muntuku."
"59008003 Mulong’a atuplistu amaneni ezhima ayikunzhikang’a kumujimu wakulambula yamukunkulu nikuketula yimuna, jichi chinawahi niyeniwu ekali nachuma chakulambula."
"59008004 Neyi wajing’i heseki haji kutwesha kwikala kaplistu nihantuku, mulong’a kwekala amakwawu alambulang’a yamukunkulu mwaya nshimbi."
"59008005 Chuma chakalakalang’awu wena hichuma chakufwikizha nachu, himwevulu wayuma yamwiwulu; mulong’a chakeng’eliyi Mosi kutung’a Tabanaka, amukonkomweneni nawu, Wutalang’a ching’a wakela mwezhima mwaya chesekelu chayu, chiyakulezheluwu hampiji."
"59008006 Hakwilichi yena natambuli jehi mujimu wabajika nankashi kuwaha, nanochu chaneliyi hiihaku jachitiyang’enu chabajika kuwaha, chanatiyang’anuwu nayikaninu yabajika kuwaha."
59008007 Mulong’a neyi chakusambila chabulili hichatamina hiyaji kukeng’akeng’a chamuchiyejuku.
"59008008 Mulong’a chayimweniyi kuluwa, MWANTA hakwila ninji, Tiyenu, kwakenza mafuku inakatiyang’ana chitiyang’enu chachiha Namutang’a waIsalela nimutang’a waYuja."
"59008009 Hichakaya mwaya chitiyang’enu chinatiyang’eni nawankakulula zhawu, ifuku jinayikwatili kuchikasa nakuyifumisha mwitung’a jaEzhipituku; chena chitiyang’enochu achizhahili, ninami hinayishili wena kumuchimaku, jimu mwanahoshiyi MWANTA."
"59008010 MWANTA ninji, Tiyenu chitiyang’enu chinakatiyang’ana namutang’a waIsalela hakamana mafuku owu; Nakasha nshimbi zhami muyitong’ozhoka yawu, Nakazhisoneka munyichima yawu. Nakekala Nzambi yawu, Niwena akekala antu ami."
"59008011 Hiyakajitang’ishatang’isha nawa cheng’i, Iwu nakutang’isha mukwawu, Iwu nakutang’isha manakwinji, ninji, Ilukaku MWANTAku; Mulong’a akang’iluka wezhima wawu, Kufumisha kuji wakaji kulema, Njo-o nikuji waswezha kulema."
"59008012 Mulong’a ami nakayanakena kuluwa kwawu, ninshiji zhawu hinakazhanuka nawa cheng’uku."
"59008013 Chanateniyi chitiyang’enu ochu ninji chachiha, komana chatachi nachilishi jehi chachikulu. Hakwila ochu chikuya nakunong’a, chela jehi chanyaka, keng’a chizhimini."
"59009001 Hela chitiyang’enu chatachi nichena chajing’i nayizhila yakukalakela nachu Nzambi, nimalala akutung’a kuji antu."
"59009002 Mulong’a mutabanakoyu yatachi yatung’iluwu mwajing’i wimenu wamanong’u, nimesa, nimankenji akutenteka kumesu aNzambi, mwatenang’awu nawu Mwazhila."
"59009003 Kwishinaji jehina jakuzhika jamuchiyeji, kwajing’i kapeka katenang’awu nawu Mwamweni Mwazhila;"
"59009004 mwajing’i kameng’a kawulu kakwochela insensi, nichimbang’u chachitiyang’enu chakulamika nawulu chezhima kwi-njo, mwajing’i inùng’u yawulu yamanina, nimukombu waAloni wasapukili, nimalola awubasa achitiyang’enu."
"59009005 Hewulu jachimbang’u hajing’i akelubi alubanzhi lwakulema abuta hetanja jaluwi. Kutena yumiyi katataka hachuma hachuma, kutwesha nehi."
"59009006 Chakwilawu analong’eshi jehi yumiyi, atuplistu hiyakwing’ila mutabanaka yatachi hefuku hefuku nakukalakala nyijimu yayu."
"59009007 Ilang’a yamuchiyeji kaplistu muneni hakwing’ilang’amu inkawinji hamwaka wumu kamu, hamwaka wumu kamu, ching’a namashi akulambula hamuzhimba winji yomweni, nihansang’u yakuluwaluwa kwawantu amakwawu."
"59009008 Spilitu Wazhila washimwini nachu, ninji nzhila yakwing’ila Mwamweni Mwazhila yachijing’i kanja ayimwekeshi, hachijing’i kwimana tabanaka yatachi."
"59009009 Yumiyi himwevulu wamakonu. Alambulang’a yamukunkulu nakuketula yimuna yikukang’anya kuwahisha chinlezhi chamuchima wamuntu wajifukulang’a,"
"59009010 nanochu chanatenuwu yakujya nakunwa, nakuwelawela kweng’i nakweng’i; hiyizhila yawuntu hohu nichamba kabalumunawu yuma yezhima yiikali yayiha."
"59009011 Hakwila chanenziyi Klistu, Kaplistu Muneni wayuma yayiwahi yashika jehi, natabanaka yabajika kulema, yabajika kuwaha, yakaji kwila namakasa, hiyakuleng’a kwamunuku,"
"59009012 hakwing’ila Mwazhila kamu hohu bweng’i, bayi namashi ampembi nawanyana kang’ombuku, ilang’a namashi inji yomweni, chanamoniyi chakukuula nachu chahayanyaka."
"59009013 Neyi mashi awampembi niang’ombi amayala nimawuti eyong’a jang’ombi wamukazhi akusampwilawu antu azhilola jehi, akuzhilika yuma yawuntu."
"59009014 Komana mashi aKlistu, wajilambwili kuji Nzambi chakaji hatamayi, mwomuji Spilitu wahayanyaka, akubajika nankashi kutookesha chinlezhi chenu chamuchima, chambuki kunyijimu yaleta kufwa kulonja kukalakela Nzambi wamumi."
"59009015 Jichi yena neli jehi ihaku jachitiyang’enu chachiha, kulonja awa anatambikuwu akatambuli chikaninu chawuswana wahayanyaka, nanochu chikunafwi jehi muntu wakuyikuula kunyilong’a yajing’i yakuchitiyang’enu chatachi."
59009016 Mulong’a kuji kukana kwakanang’ayi muntu henohu kanja afwi; kukanoku kwilamu ching’a yenowu muntu nafwi jehi.
59009017 Mulong’a kukanoku kwikala nang’ovu ching’a yenowu muntu nafwi jehi; hachijiyi muntu wamumi hikwekalang’a nang’ovuku.
"59009018 Jichi hela chitiyang’enu chatachi, hiyachizhilikili chakaji mashuku."
"59009019 Cheliliyi Mosi nayilezhi jehi antu ezhima nshimbi yezhima, hakunona mashi awanyana kang’ombi niawampembi, namenzhi, nawanja wuchinana, nachiputa chamutuntamu, hakusampwila mukanja waweni niantu ezhima."
"59009020 Hakwila ninji, Talenu mashi achitiyang’enu chanatiyang’aniyi Nzambi nanenu."
"59009021 Jichi niTabanaka niyuma yanyijimu yayu yezhima, hakuyisampwila mashi mwomumu."
"59009022 Ami nami, mwaya nshimbi hanashali hanti nakutookesha yuma yezhima namashi. Chakaji kupwekesha mashi kwosi kwanakenaku."
"59009023 Jichi chawahili kutookesha yifwikizha yayuma yamumawulu nayizhiliyi, hakwinza yuma yamumawulu yayeni, ching’a ayitookeshi nayimuna yakuketula yabajika yeniyi kuwaha."
"59009024 Mulong’a Klistu heng’ilili mumalala akutung’a namakasa, akufwikizha neyi malala awenuku, ilang’a weng’ilili mwiwulu mwamweni, kulonja kutumwekena katataka kumesu aNzambi."
"59009025 Bayi nakujilambula yomweni kakavuluku, neyi cheng’ilang’ayi kaplistu muneni mwazhila hamwaka hamwaka, namashi akwila himashi injuku."
"59009026 Neyi jimu, mutenowu wakaba jehi kakavulu kufumisha haaliluwu chikuku champata yamunu mwishina. Ilang’a katataka anamumwekeshi kamu hohu, kunu kunsa yanyaka, kulonja afumishi nshiji nakujilambula yomweni neyi chimuna chakuketula."
"59009027 Jichi jinu chaneluwu antu anayifuukwili kufwa kamu, nkumininaku hikusompesha;"
"59009028 mwomumu niKlistu nawa chanamulambuluwu kamu kukoola nshiji zhawantu amavulu, wakamwekana kamuchiyeji, bayi hansang’u yanshijuku, ilang’a kulonja akayamwini antu amutalilang’a"
"59010001 Munshimbi muji mwevulu wayuma yayiwahi yikwinza, hijiyi yuma yayeni muyekalilaku. Jihu hafumang’a kukang’anya kuwahisha chikupu antu akunjaminang’a kwakwihi, nayimuna yaketulang’awu yoyimu hohu hamwaka hamwaka."
"59010002 Mutenowu aleka jehi kuyilambula. Akwakujifukula, neyi anayitookeshi jehi, chinlezhi chawu chamuchima hichikuyihisha cheng’i nanshijuku."
59010003 Muyimunoyu mwekala kwanukisha nshiji hamwaka hamwaka.
59010004 Mulong’a mashi awang’ombi amayala niawampembi hiyanatweshi kufumisha nshiji hela hantuku.
"59010005 Jichi chenzhiliyi mumpata yamunu mwishina hakwila ninji, Kukuketwila chimuna hela kukulambula mulambu, Hiwayikeng’eli kweyuku, Hiwukunlong’eshela muzhimba."
"59010006 Eyi hiwunakeng’i nyilambu yamukuma yakushita, Hela nyilambu yahanshijuku."
"59010007 Hinukwila nami, Tala, Ami nenzi jehi nakwila muchima weyi, eyi Nzambi; Chochanasonekuwu mumukanja wakuvung’a nakuntenami"
"59010008 Chanasambiliyi jehi kuhosha ninji, Yimuna yakuketula nanyilambu, Hela nyilambu yamukuma yakushita niyahanshiji, hiwayikeng’eli kweyuku; hela kuyitiya kuwaha hiwayitiyili kuwahaku. Nyilambu yeniyi ayilambulang’a mwaya nshimbi."
"59010009 Hakuhosha cheng’i ninji, Tala, ami nenzi jehi nakwila muchima weyi. Hakufumisha chatachi kulonja akoleshi chamuchiyeji."
59010010 Nawena muchimowu anatuzhiliki namulambu wamuzhimba waYesu Klistu walambwiliyi kamu hohu bweng’i.
"59010011 Chalala atuplistu ezhima emanang’a hefuku hefuku nakukalakala, nakulambula kakavulu yimuna yakuketula yoyimu, yabulang’a kutwesha kufumisha nshiji hela hanti;"
"59010012 hakwila yena, chanajilambuliyi ekali chimuna chimu chakuketula chahanshiji chahayanyaka, hakushakama kuchikasa chaNzambi chachijiilu;"
59010013 kufumisha henohu hakutalila hamba kabalumunawu akwankunyi ninji kwikala itanja jakunyenju yinji.
"59010014 Namulambu wumu hohu yena nawahishi chikupu antu anazhilikuwu, chahayanyaka."
"59010015 NiSpilitu Wazhila nawa hakutushimwina wunsahu,"
"59010016 mulong’a chanahoshiyi jehi ninji, Tiyenu chitiyang’enu chinakatiyang’ana nawu hakamana mafuku owu; Jimu mwaneliyi MWANTA ninji, Nakasha nshimbi zhami muyitong’ozhoka yawu, Nakazhisoneka munyichima yawu."
"59010017 Hakuhosha cheng’i ninji, Hinamba kaanuka nawa cheng’i nshiji yawu hela kuluwa kwawuku."
59010018 Kwekala kwanakena antu yumiyi hikwekala nawa cheng’i kulambula mulambu wahanshijuku.
"59010019 Jichi jinu enu anakwetu, chitunabuli woma wakwing’ila mwazhila namashi aYesu,"
"59010020 nanzhila yayiha yatubusililiyi, yayumi, yamwihina jakuzhika, namuzhimba winji;"
"59010021 chitukweti kaplistu wakubajika wakuyuula mwitala jaNzambi,"
"59010022 tukunjamenu kwakwihi namuchima walala, nakukuhwelela kwakweni, nanyichima yetu yakusampwila jehi, kulonja chinlezhi chamuchima chatama chitooki, nanyizhimba yetu yakuwelesha jehi namenzhi amawahi."
"59010023 Tukakelenu kwitezha kwakuching’ezha kwetu mbe, chakubula kuzhinoka, mulong’a wákanini washinshika."
"59010024 Tujitong’ozhokenu muntu namukwawu, kulonja tusang’umuni kukeng’ang’ana nakwila nyijimu yayiwahi."
"59010025 Bayi tuleka kupompa hamu neyi chelang’awu amakwawuku, ching’a kujikolesha wumu namukwawu, chiswezhi nankashi nanichi chimunamoni Ifuku Oju hijikwinza nakuswila kwakwihi."
"59010026 Mulong’a neyi tukuputola chakukeng’amu, iku tweluka jehi walala, hikunashali chimuna chikwawu chakuketwila hanshijuku;"
59010027 kunashali kwawoma waweni wakutalila kusompesha nikesi kabijimang’a kakanong’esha ayilumbu.
"59010028 Muntu najiwuli nshimbi yaMosi, chakumushimunawu kuji ayinsahu ayeji hela asatu, wukufwa chakaji luwi."
"59010029 Muntu najati Mwana kaNzambi, nátong’ozhoki mashi achitiyang’enu amuzhilikiluwu nachu ninji hiyazhilaku, násawuli Spilitu waluwi, munatong’ozhoki nenu akabula kumufuukula nawu nateli kubabesha chakubajika, tahinji?"
"59010030 Mulong’a twamwiluka yena welili ninji, Yami nukutenja, yami nukufweta. Cheng’i nawa ninji, MWANTA wakasompesha antu inji."
59010031 Hichuma chikweti woma kuholokela mumakasa aNzambi wamumi.
"59010032 Ilang’a anukenu mafuku akusambila, himwelili munamoni jehi chezhezhi, chimwatatakeneni mukulwisha nankashi namakabi;"
"59010033 iku antu aji nakutala chakuyisawulawu nakuyikabisha, iku munajibombi nawakwenu amweni mwomumu."
"59010034 Mwatiyilili luwi antu ajing’i munyonzhi; chayibuwiluwu mahetenu kuji antu, mwovwahililumu nakuzang’alala, nakwiluka enu aweni nenu mukweti iheta jabajika kuwaha jakákumang’a."
"59010035 Jichi bayi muleka kuumika kwenuku, kukweti masomu abajika akayisomwenawu."
59010036 Ching’a mutatakena kulonja chimukwila muneli jehi muchima waNzambi mwakatambuli yayikaninuwu.
"59010037 Nawu, Hanashali hanti nakwinza yena elang’awu nawu wakenza, hakalabaku"
"59010038 Cheng’i nawu, Muntu wami walong’a wukuhanjila kukukuhwelela; Hakwila neyi yena wukufuntamu, muchima wami hiwukumutiya kuwahaku."
"59010039 Hakwila etu kwetu hituji akwakufuntamu nakunong’aku, mulong’a tukweti kukuhwelela kwakuheta wamwinu."
"59011001 Nochu kukuhwelela yowu kwiluka chalala netu yuma yitwaching’ezhang’a yiji kwoku, yowu kumona yuma yakaji kumonewa."
59011002 Mulong’a jimu mwatiyakeneni akulumpi mpuhu yayiwahi.
"59011003 Nakukuhwelela tuneluki netu yuma yezhima ayileng’eli nezu jaNzambi, chakwila yuma yamonewang’a hiyayileng’eli nayuma yamwekanang’aku."
"59011004 Nakukuhwelela Abeli wamulambwili Nzambi mulambu wakubajika wálambwiliyi Kena, jichi hakutiyakana mpuhu nawu walong’a. Chatambwiliyi Nzambi yamukunkulu yinji wamushimwini wunsahu; jichi hela wafwa wuchiji kuhosha nihanu."
59011005 Nakukuhwelela amutuntulwili Enoki kulonja abuli kumona kufwa. Hiyamumwenuku mulong’a amutuntulwili kuji Nzambi. Helili kanja amutuntululi amushimwini wunsahu nawu wamutiyishilang’a Nzambi kuwaha.
"59011006 Chakaji kukuhwelela hichinatweshi kumutiyisha Nzambi kuwahaku; mulong’a muntu wukwinza kuji Nzambi ching’a akuhweleli ninji wuji kwoku, ninji wasomwenang’a antu amukeng’akeng’ang’a."
"59011007 Nakukuhwelela Nowa, chamusong’amishiluwu kuji Nzambi hansang’u yayuma yachijing’i kanja yimwekani, chamwakaminiyi Nzambi, hakulong’esha watu wakwamwina nachu akwetala jinji; hakuhisha nachu antu ampata yamunu mwishina, hakwikala nswana yakulong’a kwakufuma kukukuhwelela."
"59011008 Nakukuhwelela Abalahama, chamutambikiluwu hakwovwahila, hakufuma mwajing’iyi, hakuya kwakukeng’a kutambwilayi wuswana, hakufuma mwajing’iyi chakaji kwiluka kwakuyayi."
"59011009 Nakukuhwelela hakwikala mwenyi mwitung’a jamukaninuwu, neyi mwambala hohu, nakushakama mumatenti naIsaka naYakoba, answana akuswana ninji chikaninu chochimu;"
"59011010 mulong’a wajing’i nakutalila ng’anja yikweti yikuku, yakwila mukwakuyeseka nikuyitung’a yowu Nzambi."
"59011011 Nakukuhwelela hela Sala yomweni watambwili ng’ovu yakubaaba ivumu heliliyi nakuli jehi, napanjakani jehi havwalilang’awu anyana; mulong’a watong’ozhokeli ninji wákanini washinshika."
"59011012 Jichi kuji muntu wumu, wela jehi neyi mufu, kwavwalikili antu avula neyi tutumbwa twamwiwulu, neyi wusekulula wakuchikumu chakalung’alwizhi wakáchinjewang’a."
"59011013 Wenawa ezhima afwili mukukuhwelela chakaji kutambula yayikaninuwu, akuminini jakuyimwena maaya, nakuyisambilila iku yichiji kwakulehi, hiyakwitezha nawu tuji enyi niakwakwenja mwambala hanu hamaseki."
59011014 Mulong’a antu akuhosha mwenimu hiyakushimuna chalumbuluka nawu tunakeng’i itung’a jetwetu aweni.
"59011015 Mwalala neyi ashili muchima hetung’oju jafuminuwu, mutenowu atwesheli kufunta cheng’i."
"59011016 Ilang’a katataka anakeng’i itung’a jabajika kuwaha, jojamwiwulu; jichi Nzambi hanatiyi nsonyi yakumutena nawu Nzambi yawuku, mulong’a wayilong’eshela jehi ng’anja."
"59011017 Nakukuhwelela Abalahama, chamwesekeluwu, hakulambula Isaka. Eng’ang’i, yena watiyili kuwaha kutambula yikaninu, hakulambula mwaninji wumu hohu;"
"59011018 yowu atenenuwu nawu, Mbutu yeyi akayitenena muji Isaka."
"59011019 Welili ninji, hela mukufwa, Nzambi natweshi kumusang’ula; jimu mwamutambwililiyi muchifwikizha."
"59011020 Nakukuhwelela Isaka wakiswilili Yakoba naEsawu nkisu, nakutena yuma yamba kenza."
"59011021 Nakukuhwelela Yakoba, heliliyi hakukeng’a kufwa, hakukiswila anyana kaYosefu nkisu mwayeji wawu; hakujifukula nakunong’amina hamukombu winji."
"59011022 Nakukuhwelela Yosefu, heliliyi hakukeng’a kufwa, hakutena chamba kejikawu anyana kaIsalela muEzhipitu; hakuyilezha mwamba kelawu namafwahinji."
"59011023 Nakukuhwelela, havwalikiliyi Mosi, anvwali zhinji amuswekeli tukwezhi tusatu, nanochu chamumwenuwu nawu himwana walubanzhi; hiyatiyili woma wanshimbi yamwantaku."
"59011024 Nakukuhwelela Mosi, heliliyi nakuli jehi, hakuleka kumutena nawu mwana kamwana kaFwalo wamumbanja."
"59011025 Hakutonja kumona ihung’u chimu nawantu aNzambi, hakuleka kulung’a mpinzhi yantesha nachiseki chanshiji."
"59011026 Wafuukwili kusawuka kwaKlistu ninji himaheta abajika yuma yalema yamuEzhipitu yezhima, nanochu chatalililiyi masomu amba kamusomwenawu."
59011027 Nakukuhwelela wafumini muEzhipitu chakaji kutiya woma wanjombu yamwanta; chajing’i nakumonayi wakámonewang’a hakutatakena.
"59011028 Nakukuhwelela hakwila Chipanjakenu nakusampwila mashi, kulonja mukwakuzhilumuna anyana aweji abuli kuyila chuma."
"59011029 Nakukuhwelela ahitili muKalung’alwizhi Kachinana nakwenja hamaseki awuma, cheliluwu aEzhipitu nawu esekumu hiyakuzhilumukilamu."
"59011030 Nakukuhwelela mpwembu zhaYeliku zhakunjokeli, cheliluwu anazhinyeng’umuki jehi mafuku atanu nayeji kwi-njo."
"59011031 Nakukuhwelela chivumbi Lahaba hanong’eli chimu nawantu azhikwaku, mulong’a watambwili akwakwenjesha mukumwena."
"59011032 Inji nukuhosha mwekwawu mujihi? Mulong’a nabuli mpinzhi yakushimuna nsang’u zhaGijeyona, naBalaka, naSamisoni, naYefwata; nizhaJaviji naSamweli nawatuplofwetu."
"59011033 Wenawa emikili mawanta mushinju nakukuhwelela, elili mwaya kulong’a, atambwili yikaninu, azhikili tunwa twawanyitupa,"
"59011034 azhimini ng’ovu zhakesi, apulukili kukuyitapa nampoku yakabali, hazeyeluwu akwatili ng’ovu, elili ayilobu kunzhita, atemwini mazhita awantu akumatung’a acheng’i."
59011035 Ambanja atambwili afu awu chakusang’uka mukufwa.
"59011036 Amakwawu ayikabishili nakuyiying’ila nikuyizhipola yikoti, eng’ang’i, ninyonzhi nituleya."
"59011037 Ayasoleli malola, ayiketwoleli ketu ketu, ayesekeli, ayitapoleli nampoku yakabali. Akimbokeli nakuvwala yitembi yawanyikoku niyawampembi; asheli kwamakasa munshing’u; ayimwesheli lukaji, ayikong’eli chatama."
"59011038 Mpata yamunu mwishina hiyateleleli wena kushakama mwoku. Akimbokelang’a nakululuta mwakaji menzhi, nihamapiji, nakwing’ela mumayeng’u nimumena amumaseki."
"59011039 Wena ezhimawa, hela atiyakeni mpuhu yayiwahi yakukuhwelela hiyatambwili yayikaninuwuku,"
"59011040 mulong’a Nzambi watumwenenang’ahu jehi chuma chabajika kuwaha, kulonja abuli kuyiwahishang’ahu jehi chikupu chakaji etu."
"59012001 Jichi jinu ninetu nawa, chanatunyeng’umukuwu kuji ivu jawayinsahu jikumaha, tunatenu yuma yikutulemenang’a yezhima, ninshiji oyu yanyakalang’a kutulamata, tutatakenenu nakutemuka munzhila yanatwesekeluwu."
"59012002 Nakutalisha mesu kuji Yesu, jiyi mukwakubusa, jiyi mukwakuwanisha kukuhwelela kwetu. Yena hansang’u yamuzang’alu wamushililuwu kumesu inji hakuumikila kulusu, hakujiwula nsonyi, nashakami kuchikasa chachijiilu chetanja jaNzambi jawanta tenta-a."
"59012003 Tong’ozhokenu yeniwu wetezheli ntaji zhawakwanshiji zhaswezha zhajikang’iluwu ninji, kulonja mubuli kuzeya nakuyekela munyichima yenu."
59012004 Muchiji kanja mujikang’i nakulwa nanshiji nakumwang’a mashi enu.
"59012005 Munalalameni chayikonkomwenenuwu neyi chayilezhang’awu anyana nawu, Eyi mwanami, bayi wujiwula mwakufumbang’ayi MWANTAku; Chakukukonkololawu kuji yena bayi wuzeyaku;"
"59012006 Mulong’a MWANTA wafumbang’a antu akeng’ayi, Wazhipulang’a anyana ezhima atambulang’ayi."
"59012007 Itezhenu kuyifumba, mulong’a Nzambi wayifumbang’a neyi chafumbang’awu anyana; inji mwananyi abulang’a kufumbawu kuji tata yinji?"
"59012008 Ilang’a neyi abulang’a kuyifumba kufumba kwamonang’awu antu ezhima, komana himuji anyana amwitalaku, muji anyana amuchiputa."
"59012009 Cheng’i nawa, atata zhetu ahamaseki atufumbilang’a, twayilemeshelang’a; komana tubuli kubajika kwovwahila Tata yawaspilitu kulonja tuhanji?"
"59012010 Chalala wena atufumbili mafuku antesha mwamwenuwu kuwaha; hakwila yena nalonji kutukwasha, kulonja tutambuli kukuzhila kwinji."
"59012011 Kufumba kwezhima hikwatiyishang’a kuwaha hanuku, kwaneng’eshang’a; hakwila kukukuminina kukusong’esha nyikabu yakuwunja yaleta kulong’a, kuji antu akwovwahilamu."
59012012 Jichi koleshenu makasa analepuki nimanung’u anabuli ng’ovu.
"59012013 Ololenu nzhila zhimukwenja kulonja ábalakatang’a abuli kuching’umuka, ching’a ayuuki."
"59012014 Lonjenu kuwunja nawantu ezhima nikuzhila, muntu wukuchibula hamba kamona Mwantaku."
"59012015 Shinshikenu habuli kwikala muntu wukukang’anya kutambula luwi lwaNzambi, habuli kumena muzhi walula hiwukuyikabisha, niantu amavulu hiyakuzhilola;"
"59012016 habuli kwikala mukwawuzhila, hela muntu wasekesha yazhila, neyi Esawu walanjishili wuswana winji nakujya kwakujya hohenohu."
"59012017 Muneluki nkumininaku chakeng’eliyi ninji aswani nkisu, hela wayikeng’eli chacheni namajilu, amulekeli; mulong’a hamweni muwubalumwinuku."
"59012018 Himunenzi kumpiji yatweshekeli kukwata nachikasa, yabijimini kesuku; himunenzi kukwiyila, nikumwijima, nikumpepela yenenuku;"
"59012019 himunenzi kwizu jampùng’a yikuvuma, nikwizu jahosheli mazuku; izu oju chajitiyiluwu alembeli nawu bayi jihosha nanetu mazu amakwawuku."
"59012020 Mulong’a ochu chayilezheluwu nawu, Hela neyi kanyama wukujata kumpiji oyu, akamwasoli malola; Hiyatwesheli kwitezha mwoku."
"59012021 Kutalaku kwajing’i kukweti woma nankashi; jichi Mosi welili ninji, Natiyi woma waweni, hinukuzaala nikuzaala."
"59012022 Ilang’a enu munenzi kumpiji yaZiyona kung’anja yaNzambi wamumi, yowu Yelusalema yamwiwulu, kumazaza awang’elu aweni akáchinjewang’a."
"59012023 Munenzi kwanapompeluwu ezhima, kwokuchipompelu chawaweji asonekawu jehi mwiwulu, kuji Nzambi mukwakusompesha antu ezhima, kuji aspilitu zhawantu along’a anawahishuwu jehi chikupu,"
"59012024 kuji Yesu ihaku jachitiyang’enu chachiha, kumashi akusampwila ahoshang’a yuma yayiwahi yakubajika yahoshang’a mashi aAbeli."
"59012025 Babalenu mwakenja kaleka wúkuhosha. Mulong’a wena chalekeluwu wáyikonkomweneni hamaseki abulili kupuluka, inji etu tukupuluka ng’ahi neyi tukufutalela yena wukukonkomwena kwiwulu?"
"59012026 Henohu izu jinji jakankishili iseki, hakwila hanu nakani ninji, Kunashali kapampa kakwawu kamu hinakakankisha iseki hohuku, nakakankisha niiwulu."
"59012027 Ichi chaneliyi ninji, Kunashali kapampa kamu; chaya mukwila nawu oyu yuma yakakankishawu, kafwampi yuma yaleng’eluwu, ninji akayifumishaku, kulonja yuma yikubula kukanka yakashaluhu."
"59012028 Jichi chitukutambula wanta wakákankishewang’a, tusakililenu kulonja tukalakeli Nzambi nakumutiyisha kuwaha nawoma wakumwakama."
59012029 Mulong’a Nzambi yetu hikesi kanong’eshang’a.
59013001 Kakelenu kukeng’ang’ana nawanakwenu.
59013002 Bayi mulalamena kukeng’a enyuku; mulong’a amakwawu ajiishili jehi ang’elu chakaji kuyiluka.
"59013003 Anukenu áji munyonzhi, neyi kafwampi muji nawu munyonzhi. Anukenu ánakabishuwu, nanochu chimuneli ninenu aweni muji mumuzhimba nawa."
"59013004 Wulu wikali walema kuji antu ezhima, nikajiji kekali kazhila; mulong’a Nzambi wakasompesha akwakuwuzhila niayivumbi."
"59013005 Ikalenu nanyichima yakaji kufwila mali; tong’ozhokenu yuma yimuji nayu nenu yinawanini jehi; mulong’a yomweni nahoshi ninji, Hinamba kakulekaku, Hela kukushiya hinakakushiyaku."
"59013006 Jichi twahoshang’a chakaji woma netu, MWANTA jiyi nkwashi yami, Hinukutiya womaku, Antu akung’ila chumanyi?"
"59013007 Anukenu anlomboli zhenu ayilezheli izu jaNzambi; shinshikenu chashakaminuwu, imbuzholenu kukuhwelela kwawu."
"59013008 Yesu Klistu yowumu nihaloshi, nilelu, nihayanyaka."
"59013009 Bayi muleluzhoka nakutang’isha kwakwiha kwacheng’i nakwacheng’uku; chachiwahi kukolesha muchima naluwi, bayi nayizhila yakujya yabulili kukwasha antu ashiluku muchimaku."
59013010 Etu tukweti kameng’a kakulambwila kakwila antu akalakalang’a mujimu waTabanaka kujiilaku chinzhila.
"59013011 Mulong’a nyizhimba yawanyamowu akweti mashi awu, atwalang’awu mumalala kuji kaplistu muneni nakulambula hansang’u yanshiji, ayiijishili mumusumba hiyakuyishita."
"59013012 Jichi Yesu niyena wejikili kuchisu hakumona yihung’u, kulonja azhiliki antu namashi inji."
"59013013 Jichi ninetu tuyenu kuji yena wejika jehi mumusumba, tusenjenu kusawuka kwinji."
"59013014 Mulong’a hanu hitukweti ng’anja yakushakama nyaka yezhimaku, ilang’a twatalilang’a ng’anja yamba kamwekana."
"59013015 Jichi tumulambulenu Nzambi mulambu wakumuhameka mafuku ezhima muji Yesu, yoyu nyikabu yakunyivumbu yakwitezha izhina jinji."
59013016 Hakwinza kwila yuma yayiwahi nikujyang’ana bayi muchilalamenaku; mulong’a Nzambi watiyang’a kuwaha nanyilambu yiji chochochu.
"59013017 Ovwahilenu anlomboli zhenu nakuyitiyilila, mulong’a ahembang’a nyichima yenu, mulong’a wena akashimunamu. Yovwahilenu kulonja eli mwenimu namuzang’alu bayi nakuneng’aku, mulong’a neyi akuneng’a hichikuyikwasha enuku."
"59013018 Tulombelelenuku. Tuneluki chalala netu tukweti chinlezhi chamuchima chachiwahi, tunakeng’i kushakama chakashinshi muyuma yezhima."
59013019 Nayilembeleli nami swezhenu kulombela kulonja anyakali kumfuntisha kujenu.
"59013020 Ichi jinu, Nzambi wakuwunja, wasang’wili Kabing’a Muneni Kawanyikoku muji afu, yowu Mwanta wetu Yesu, namashi achitiyang’enu chahayanyaka,"
"59013021 ayiwahishi chikupu munyijimu yayiwahi yezhima, mwili muchima winji. Akalakali mujenu yuma yikumutiyisha kuwaha kuyimona, muji Yesu Klistu. Lubanzhi lwakulema lwikali kuji yena hayanyaka nanyaka. Amena."
"59013022 Enu anakwetu, nayilembeleli nami ilukenu jakwitezha mazu awa akukonkomwena; nayisonekeli mukanja wamazu antesha hohu."
"59013023 Nayilezhi nsang’u yamanakwetu Timotewu, anamuumbuku jehi; neyi wukwinza swayi twakenza hamu ninji kujenu."
"59013024 Ng’imushili anlomboli zhenu ezhima, niakwakuzhila ezhima. AkwaItaliya anayimushi."
59013025 Luwi lwikali nanenu ezhima. Amena.
"60001001 Ami Yakoba, njung’u yaNzambi niyaMwanta Yesu Klistu, niji nakuyisonekela mukanja, enu akwanyichiji ikumi nayiyeji (12) munapalang’ani. Nayimushi."
"60001002 Enu anakwami, tiyenu kuwaha nankashi chimukushika mukweseka kweng’i nakweng’i;"
60001003 mulong’a muneluki kutompa kwatompang’awu kukuhwelela kwenu kukuleta kutatakena
"60001004 Kutatakena kukalakali mujimu walala chikupu, kulonja enu mwikali awanina chikupu, mulumbuluki, mubuli chuma chimukukaankila hela chimu."
"60001005 Mwinenu nabuli maana, alombi kuji Nzambi, wenkang’a antu ezhima makasa ayeji, hahosholang’aku; akumwinkawu"
60001006 Ilang’a jinu alombi nakukuhwelela chakaji ntaji; mulong’a watajikang’a wuji neyi jinkanja jahakalung’alwizhi jahung’umukang’a nampepela nakubwankang’ila.
60001007 Muntu owu bayi atong’ozhoka ninji wukutambula chuma kuji Mwantaku.
60001008 Muntu wanyichima yiyeji wazhilazhilang’a mwelang’ayi mwezhima.
60001009 Manakwetu wakaji kulema atiyi kuwaha chanamulemeshuwu;
60001010 nimukwakuheta atiyi kuwaha chanamuzozeshuwu; mulong’a wakahita neyi wuluya wamwisang’a.
"60001011 Mulong’a chashikang’a itang’wa mwiwulu nankanza yayeni, hiyikuumisha matahu, niwuluya hiwukuhuluka, nilubanzhi lwawu hilukukisika; jichi chakalepukayi mukwakuheta mwenjelang’ayi"
"60001012 Muntu watatakenang’a chamonang’ayi kweseka, nakooleki; mulong’a neyi anamutompi jehi wakatambula chibaaba chawumi, chakaniniyi Mwanta kuyinka antu amukeng’a."
"60001013 Muntu anateshuwu, bayi ela ninji, Ananteshi kuji Nzambuku; mulong’a Nzambi hiyamuteshang’a nayatamaku, hela yena yomweni hateshang’a muntuku."
60001014 Muntu himuntu amuteshang’a chamukokolang’awu nakumujimbeka nakufwila kwinji yomweni kwatama.
60001015 Jichi kufwila kwatama chikukubaaba ivumu hikukuvwala nshiji; nshiji chiyikukula hiyikuvwala kufwa.
"60001016 Enu anakwetu nakeng’a, bayi mujijimbaku."
"60001017 Yamukunkulu yayiwahi yezhima, niyamukunkulu yawanina yezhima, yasulukang’a kwiwulu kuji Tata yayezhezhi; kuji yena hikwekala kubalumuka, hela kushetumuka neyi mwevuluku."
"60001018 Watuvweli nezu jawalala mwomwafuukwiliyi yomweninji, ninji twikali neyi nyikabu yatachi yahayuma yinji yaleng’eliyi"
"60001019 Tiyenu enu anakwami nakeng’a. Antu ezhima anyakali kutiya, ilang’a alabi kuhosha, alabi kuzuwa."
60001020 Mulong’a kuzuwa kwawantu hikwakong’ang’a kulong’a kwaNzambuku.
"60001021 Jichi fumishenu mazhilu ezhima nikutama kwakusumpoka; tambulenu izu janatumbuwu mujenu nakwovwaha munyichima, jinatweshi kwamwina wumi wenu."
"60001022 Ikalenu akwakwila mwaya izu, bayi akwakukumina jakutiya hohu nakujijimba enu awenuku."
"60001023 Mulong’a muntu wakuminang’a jakutiya izu, ilang’a kwilamu nehi, wuji neyi muntu najimoni chamesu muchibanzhilu;"
"60001024 chanajimoniyi hakufumahu, nalalameni jehi chekalayi."
"60001025 Ilang’a muntu wukutala munshimbi yawanina chikupu yaletang’a kukasunuka hakukakelamu, hanekali mukwakutiya walalamenang’aku, neli mukwakwilamu, yenowu muntu wakakooleka mwakwililayi"
"60001026 Muntu wajimonang’a ninji nimukwakuzhila, iku kufumba ijimi jinji nehi, wuji nakujijimba mumuchima, kuzhila kwayeniwu muntu kwamukunkulwayi."
"60001027 Kuzhila kwamonang’ayi Nzambi Tata yetu ninji kwalala kwakuwahi, kwokwakuhempula anshona, niamfwila hamonang’awu lukaji, nakujihemba abuli kusampukila kuyuma yampata yamunu mwishina."
"60002001 Enu anakwami, chimwekala akwakukuhwelela Mwanta wetu Yesu Klistu, Mwanta walubanzhi lwakulema, bayi mwakamang’a antu kumesuku."
"60002002 Mulong’a neyi muchipompelu chenu mukwing’ila muntu wavwala kazeya kawulu nimahina amawahi, mwing’ila nawa nikazweng’i wavwala mahina atama,"
"60002003 enu himukulemesha owu wavwala mahina amawahi, himukwila nenu, Shakamaku hanu hahawahi; himukumwila kazweng’i nenu, Imanaku oku; inji kwizhi, Shakamaku hamaseki kunyenju yami."
"60002004 Chimwelang’a mwenomu, mwaambulang’a mukachi kenu, munekali akwakusompesha nayitong’ozhoka yatama."
"60002005 Tiyenu enu anakwami nakeng’a, Nzambi watonjeli atuzweng’i abula yuma yamunu mwishina kwikala akwakuheta mukukuhwelela, nianswana awanta wakaniniyi antu amukeng’a."
"60002006 Hakwila enu, munajiwuli kazweng’i. Akwakuheta hijiwu ayikabishang’enu nakuyikokela muyota yakusompelaku?"
60002007 Hijiwu nawa atukang’a izhina jalema jayitenang’awuku?
"60002008 Neyi mwovwahilang’a nshimbi yawanta wankanu yamwaya Mukanja waNzambi yakwila nawu, Keng’aku mukwenu neyi chiwajikeng’a eyi aweni; mwelang’a chachiwahi."
"60002009 Hakwila neyi mwaakamang’a antu kumesu mwaputolang’a, nshimbi iyi yinayihishi, munekali jehi akwanyilong’a."
"60002010 Mulong’a muntu wukuhemba nshimbi yezhima, ilang’a hakuluwa muchuma chimu, nahi kunshimbi yezhima."
"60002011 Mulong’a yena welili ninji, Kwila wuvumbi chinzhila; jiyi nawa welili ninji, Kuzhaha muntu chinzhila. Nochu neyi wunabuli kwila wuvumbi, ilang’a wunazhahi mukwenu, wunamotoki jehi nshimbi"
60002012 Hoshenung’a nakwila mwatelela antu akasompeshawu nanshimbi yaletang’a kukasunuka.
60002013 Muntu wukubula kutiyila akwawu luwi akumusompesha chakaji luwi; luwi lwemikang’a kusompesha mushinju
"60002014 Enu anakwami, neyi muntu wukwila ninji nikweti kukuhwelela, ilang’a kwila nyijimu nehi, chikukwashana ng’ahi? Kukuhweleloku kukutwesha kumwamwina, tahinji?"
"60002015 Neyi manakwenu hela muhelenu wuji nawuvu, nabuli yakujya yalelu,"
"60002016 mwinenu wumu hakumwila ninji, Enjaku chachiwahi, tiyaku iyena, ikutaku; hakwila kumwinka yuma yakumuzhimba yanakaankiliyi nehi, chikukwashana ng’ahi?"
60002017 Jichi nikukuhwelela kwakaji nyijimu kukujifwila kankawaku
"60002018 Kwizhi kukwikala muntu wukuhosha ninji, Eyi wukweti kukuhwelela, ami nikweti nyijimu; nlezhi kukuhwelela kweyi kwakaji nyijimu yeyi, ninami nukukulezha kukuhwelela kwami nanyijimu yami."
"60002019 Eyi wakuhwelelang’a neyi Nzambi wekala wumu; welang’a chachiwahi. Anjemoni niwena etezhang’a, hiyakuzaala nikuzaala."
"60002020 Eyi muntu wabula maana, ilukaku neyi kukuhwelela kwakaji nyijimu kwamukunkulwayi."
"60002021 Nkakulula yetu Abalahama, chalambwiliyi mwaninji Isaka hakameng’a kakulambwila hiyamuying’ishili nakumutena walong’a nanyijimuku, tahinji?"
"60002022 Wunamoni kukuhwelela kwakong’eli chimu nanyijimu yinji, nikukuhwelela kwawaninini nanyijimu."
"60002023 Jimu mwalumbulukila Mukanja waNzambi welili nawu, Abalahama wamukuhweleleli Nzambi, Amufuukwililichu nawu hikulong’a, hiyakumutena nawu ibwambu jaNzambi."
"60002024 Munamoni, komana muntu amuying’ishang’a nakumutena walong’a nanyijimu, bayi nakukuhwelela hohuku."
"60002025 Mwomumu nichivumbi Lahaba nawa amuying’ishili nakumutena walong’a nanyijimu, hatambwiliyi akwakwenjesha itung’a nakuyifuntisha nzhila yacheng’i."
"60002026 Chafwa muzhimba wakaji wumi, jichi nikukuhwelela kwakaji nyijimu kwafwa"
"60003001 Enu anakwetu, bayi mwikala ankulung’ang’a amavuluku; mulong’a tuneluki netu twakamona kusompesha kwakubajika."
"60003002 Mulong’a wezhima wetu twaluwang’a muyuma yayivulu. Muntu wukubula kuluwa mukanwa jiyi muntu walala chikupu, natweshi kufumba nimuzhimba wezhima."
"60003003 Jichi chitwashilang’a mutunwa twawatuwalu yikung’u yakuteng’ulula nachu kulonja atwovwahili, hitukuteng’ulula ninyizhimba yawu yezhima."
"60003004 Tong’ozhokenu nimaatu nawa; hela aswezha kutoha, ahung’umukang’a nampepela zhaswezha ng’ovu, ilang’a ayiteng’ululang’a natuyilapu twanyanya nankashi, kwezhima kwanakeng’i kuyawu akwakuteng’ulula"
"60003005 Jimu nawa niijimi hikachiji kamuzhimba kanyanya, kajisamang’a yuma yamaneni. Tong’ozhokenu mpata kutoha yahang’a nakesi kantesha!"
"60003006 Ijimi hikesi, himpata yaheng’a mukachi kayiji yetu, jatamishang’a muzhimba wezhima, jabutulang’a kesi kayuma yamuzhimba yezhima, jabutuka jehi kesi kakalung’a kachinana."
"60003007 Mulong’a antu afwomona jehi nyichiji yawanyama niyawatuja yezhima, niyuma yakayilang’a, niyuma yamukalung’alwizhi; yezhimiyi anayifwomoni."
"60003008 Hakwinza ijimi kwosi muntu watweshang’a kujifwomonaku; hichuma chatama chakánookang’a, jenzala jehi wulembi wafwana."
"60003009 Twakiswilang’a nachu Mwanta, yowu Tata, twashing’ang’a nachu antu aleng’eluwu ajifwana naNzambi."
"60003010 Kukanwa kokamu hikukwijika ninkisu nikushing’ana. Enu anakwami, kwila mwenimu chinzhila."
"60003011 Kaseloki kasefukang’a menzhi amawahi nialula mujisu jojimu, tahinji?"
"60003012 Enu anakwami, mutonju wachikuyu wukutwesha kusong’a maolive? hela muvinyu wukutwesha kusong’a mawunju achikuyu, tahinji? Nochu hela menzhi alumpuka hiyakutwesha kubalumuka amawahuku."
"60003013 Wuji namaana nakashinshi mukachi kenu hinyi? Amwekeshi nyijimu yinji nanochu chashakamang’ayi chachiwahi, nakwovwaha mumuchima mwaya maana."
"60003014 Hakwinza neyi mukweti njulu nikufwilang’ana munyichima yenu, bayi mujisama hela kuheng’esha walalaku."
"60003015 Maanawa ahamaseki, amuzhimba, awanjemoni; hijiwu afumang’a mwiwuluku."
"60003016 Kwekala ichima nakufwilang’ana, jiku kwekala nikuluwang’ana ninyijimu yatama yezhima."
"60003017 Hakwila maana afumang’a mwiwulu, kusambila amawahi, nkumininaku awunja, ovwaha, anyakala kutiya, enzala luwi nanyikabu yayiwahi, hiyaheta ntaji hela wufwikizhuku."
"60003018 Antu awunja akuwang’a kuwunja, aang’ulang’a kulong’a."
60004001 Inji mazhita namajombu mukachi kenu afumang’a hanka? Afumang’a kuyuma yimwafwilang’a yaletang’a nzhita muyiji yenu.
"60004002 Mwafwilang’a yuma, kuyimona nehi; mwajizhahang’a nikutiya lwisu, kutwesha kumwenamu yuma nehi; mwalwishang’a nakulwa nzhita. Chimwabulang’a kutambula, mulong’a mwabulang’a kumulomba Nzambi."
"60004003 Chimwalombang’a, kutambula nehi, mulong’a mwalombang’a chatama, kulonja mwakayikisang’ani nayuma yimwafwilang’a."
"60004004 Enu ayivumbi, himuneluki nenu wubwambu wampata yamunu mwishina wukweti wulumbu naNzambuku? Jichi muntu wukukeng’a kukwata wubwambu nampata yamunu mwishina, najibalumuni jehi kwikala chilumbu chaNzambi."
"60004005 Mwatong’ozhokang’a nenu Mukanja waNzambi wahoshang’a tuhu, tahinji? Spilitu washakamang’a mujetu wafwilang’a ninji, etu twikali inji chikupu."
"60004006 Hakwila yena wavulishang’a luwi. Jichi chakwilayi ninji, Nzambi wajikang’ang’a nawakwakujinka wanta, Hakwila akwakujizoza wayinkang’a luwi."
"60004007 Jichi mwovwahilenu Nzambi, hakwinza jiyabolu jikang’enu ninji, niyena wukuyitemuka."
"60004008 Kunjamenu kwakwihi naNzambi, niyena wukukunjama kwakwihi nanenu. Enu akwanshiji, isukenu kumakasenu; enu akwanyichima yiyeji, tookeshenu munyichima yenu."
"60004009 Tiyenu kumuchima bwi-i, neng’enu, jilenu. Kuseha kwenu kubalumuki kuneng’a, nikuzang’alala kwenu kubalumuki kujihomba kumesu."
"60004010 Jizozenu kumesu aMwanta, niyena wukuyitohesha"
"60004011 Enu anakwetu, bayi mujitenang’a chatamaku. Muntu wukutena manakwinji chatama hela kumusompesha, nateni nshimbi chatama nikuyisompesha. Neyi eyi wukusompesha nshimbi, hiwuneli mukwakwovwahila nshimbuku, wuneli jehi mukwakuyisompesha."
"60004012 Mukwakwinka nshimbi nikusompesha yowu wumu hohu bweng’i, yowu natweshi kwamwina nikukisang’ana; inji eyi yeyinyi mwaka wusompeshi mukwenu?"
"60004013 Ehe-e! Enu mwelang’a nenu, Hela lelu, hela kumajiki tukuya kumukala wakampanja, twakashakamaku mwaka wumu, twakalanjuzhola nakuhetelaku;"
"60004014 kutong’a yimukumona kumajiki himunayilukuku. Wumi wenu wuji ng’ahi? Enu muji mbunju, yamwekanang’a mpinzhi yantesha, kukasumuka yinahiti jehi."
"60004015 Chachiwahi kwila nenu, Neyi Mwanta netezhi tukuhanja, tukwila mwenimu hela mwenomu."
"60004016 Ichi jinu, chimwajinkang’a wanta himukujisama; kujisama kwezhima kumwajisamang’ochu kwatama."
"60004017 Jichi muntu neluki kwila mwamuwahi, yena kwilamu nehi, kuji yena chinekali hinshiji."
"60005001 Ehe-e, enu akwakuheta! Tumpenu nakukaluka nyiteti nayihung’u yimukukeng’a kumona."
"60005002 Mahetenu atoka jehi, mahinenu ajiika jehi kuji tunzembula."
"60005003 Wulu wenu nisiliva yenu yakwata jehi njala, ninjala yayu yakayishimuna wunsahu watama, yakajya nyizhimba yenu neyi kesi. Munajilumbikili maheta mumafuku akukumisha"
"60005004 Tiyenu, mbila yawulooku wawantu akalakeli, ámunini mumahenu, wúmunakakeli chawukombi. Tiyenu nimbila zhanawa amunini zhineng’ili jehi mumatu aMWANTA Wamazaza."
60005005 Munashakami nakulung’a hanu hamaseki; munajitiyishi kuwaha; munajitoheshi neyi yimuna yikukeng’a kuzhahawu.
"60005006 Munahishi mukwakulong’a, munamuzhahi; yena kujikang’a nanenu nehi."
"60005007 Jichi enu anakwetu, tatakenenung’a nichakenzayi Mwanta. Tong’ozhokenu njimi chatalilang’ayi nyikabu yayiwahi yahamaseki, wahembelang’a nichiyakayinokela nvula yatachi niyakukuminina."
"60005008 Jichi ninenu tatakenenung’a, jikoleshenu munyichima yenu, mulong’a kwinza kwaMwanta kuji kwakwihi"
"60005009 Enu anakwetu, bayi mujitobeshang’aku, kulonja abuli kuyisompesha; talenu, mukwakusompesha nemani kuchisu kachi."
"60005010 Enu anakwetu, imbuzholenu atuplofwetu ahosheli mwizhina jaMWANTA chamwenuwu yihung’u nichatatakenenuwu."
"60005011 Tong’ozhokenu chitwatenang’a antu atatakeneni, netu akooleka. Munatiyi mwatatakeneniyi Yoba; munamoni nimwakumishang’ayi MWANTA, chaswezhang’ayi MWANTA kutiyila antu wushona niluwi."
"60005012 Enu anakwami, chuma chaswezha kulema yowu kubula kusanyika hela iwulu hela iseki hela yuma yacheng’i; kwitezha kwenu ching’a kwikala yowu, Eng’a; nikukanisha kwenu ching’a kwikala yowu, Nehi; kulonja abuli kuyisompesha"
"60005013 Omu mukachi kenu muji wamonang’a yihung’u, tahinji? Alombeli kwinji. Muji wázang’azhalang’a tahinji? Embang’a kwinji nakusakilila."
"60005014 Omu mukachi kenu muji wákata, tahinji? Atambiki akulumpi achipompelu, amulombeleli, amuwayishi manzhi mwizhina jaMwanta."
"60005015 Kulombela kwakukuhwelela kukuhanjisha wakata, niMwanta wukumukolesha; neyi naputoli akumwanakena."
"60005016 Itezhenu mumunaputoli, muntu ashimuni kuji mukwawu; jilombelelenu muntu namukwawu kulonja mukoli. Kulembelela kwamuntu walong’a kwekala nang’ovu yakukong’a nachu yuma yayivulu."
60005017 Elizha wajing’i muntu watiyang’a mutwatiyang’etu; walombeleli nankashi ninji nvula yibuli kunoka; hiyanokeli hamaseki nyaka yisatu natukwezhi tutanu nakamuku.
"60005018 Walombeleli cheng’i, niiwulu hijikunokesha nvula, nimaseki hiyakusong’esha nyikabu yawu."
"60005019 Enu anakwami, neyi mukachi kenu muji muntu nasenuki muwalala, mukwawu hakumubalumuna mumuchima,"
"60005020 owu muntu wukubalumuna mukwanshiji munzhila yinji mwanasenukiyi, eluki ninji namwamwini muntu mukufwa, nabuti nshiji zhazhivulu."
"61001001 Ami Petulu kapostolu kaYesu Klistu niji nakuyisonekela mukanja, enu atonjewa munekali enyi munapalang’eni muPontu, nimuNG’alizha, nimuKapajosiya, nimuAsiya, nimuBitiniya,"
"61001002 mwaya kwiluka kwelukilang’ahu jehi Nzambi Tata, mukuzhila kwaSpilitu, kulonja kwovwahila nikusampwila mashi aYesu Klistu. Luwi lwikali nanenu, nikuwunja kuyivulili."
"61001003 Amukiswili Nzambi yaMwanta wetu Yesu Klistu, yowu Tata yinji watuvweli chachiha tukwati kukuching’ezha kukweti wumi nakusang’uka kwaYesu Klistu muji afu, mwaya luwi lwinji lwaswezha."
"61001004 Kulonja twakaswani wuswana wakátokang’a, wakaji kuzhilola, wabulang’a kuzhimuka, wanayiswekeluwu enu mwiwulu."
"61001005 Enu anayihembi nang’ovu yaNzambi nakukuhwelela, kulonja akamwekeshi wamwinu hanyaka yakukuminina."
"61001006 Mwomu mwazang’alelang’a, hela katataka anayineng’eshi mpinzhi yantesha nakweseka kweng’i nakweng’i, neyi kwakuyikwasha nachu."
"61001007 Kulonja kweseka kwesekang’awu kukuhwelela kwenu, kwabajika kulema kwawulu wanong’ang’a, hela awesekang’a nakesi, akúmoni nawu kwaleta kuhameka nilubanzhi lwakulema nimpuhu hakamwekanayi Yesu Klistu."
"61001008 Yenowu munabuli kumona mwamukeng’a; hela katataka himwamumonang’aku, chimwamukuhwelelang’a mwazang’alalang’a namuzang’alu waweni wakang’anya kushimunewa, wenzala nalubanzhi lwakulema."
61001009 Himukutambula chimwakuhweleleli wowu wamwinu wawumi wenu.
"61001010 Atuplofwetu aplofweteli nakuyitenena luwi, ehuzholelumu nakukabila, nawu ashinshiki mwaya wamwinowu."
"61001011 Akabilili nawu ashinshiki chuma hela mwaka wenyikiliyi Spilitu waKlistu wajing’i muji wena, chashimwinang’ahu jehi makabi aKlistu nilubanzhi lwakulema lukukeng’a kulonjelamu."
"61001012 Ayilezheli nawu hiyajing’i nakujikalakela awenawuku, ajing’i nakuyikalakelenu nsang’u iyi yakuyilezhawu katataka, kuji awa ayishimwinang’a nsang’u yayiwahi naSpilitu Wazhila atemesheluwu chakufuma mwiwulu. Nsang’u iyi ang’elu akeng’ang’a nawu abanjami atalumu."
"61001013 Jichi jikwatishenu munyichima yenu, babalenu, ching’ezhenu chalala luwi lwakayiletelawu hakamwekanayi Yesu Klistu."
"61001014 Neyi anyana ovwahilang’a, bayi mulonjezha mwaya kufwila kwakukulu kwakuyamba kwenuku;"
"61001015 hakwila chelayi yena wayitambikili wazhila, enu nawa ikalenu azhila mumwelilang’a mwezhima;"
"61001016 mulong’a anasoneki nawu, Ikalenu azhila, mulong’a ami nazhila."
"61001017 Jichi neyi mukumutambika nenu Tata, yena wasompeshang’a antu ezhima mwaya nyijimu yawu chakaji kwakama kumesu awu, komana shakamenu nyaka yenu yawenyi nawoma hohu."
"61001018 Nakwiluka nenu, chayikuuliluwu kukwenja kwenu kwamukunkulwayi kumwatambwili kuji ankakulula zhenu, hiyayikuulili nayuma yatokang’aku, hela siliva nawulu,"
"61001019 ayikuulili namashi alema, aji neyi amwana kamukoku wakaji hatamayi hela ihuzhi, wowu mashi aKlistu."
"61001020 Yena amwilukilang’ahu jehi henohu chikuku champata yamunu mwishina chichiji kanja, ilang’a anamumwekeshi kunsa yanyaka hansang’u yenu."
"61001021 Muji yena enu munakuhweleli Nzambi wamusang’wili muji afu, wamulemesheli; kulonja kukuhwelela kwenu nikuching’ezha kwenu kwikali muji Nzambi."
"61001022 Keng’ang’anenu chakumuchima chacheni, mulong’a munatookeshi jehi nyichima yenu nakwovwahila walala; kulonja mukeng’i anakwenu chakaji kujimbana."
"61001023 Mulong’a munavwaliki chachiha, bayi nambutu yatokang’aku, ching’a nambutu yabulang’a kutoka, joju izu jaNzambi jahanjang’a, jashakama hayanyaka."
"61001024 Mulong’a Antu ezhima aji neyi matahu, Nilubanzhi lwakulema kwawu lwezhima luji neyi wuluya wamumatahu. Matahu omang’a, niwuluya wahulukang’a,"
61001025 Hakwinza izu jaMWANTA sang’a jakolela hayanyaka. Joju izu jansang’u yayiwahi jayishimwininuwu.
"61002001 Jichi lekenu nkunyi yezhima, nimakasu ezhima, niwufwikizhi, niichima, nikuhosha kwatama kwezhima."
"61002002 Fwilenu mayeli aweni awuspilitu, neyi anyikeki anavwaliki katataka, kulonja mukuli nachu muwamwinu wenu."
"61002003 Neyi jimu, munatompi nenu Mwanta himuwahi."
"61002004 Mwenzang’a kuji yena ilola jajumi, chalala ajilekeli kuji antu, ilang’a kuji Nzambi jakutonja, jalema."
"61002005 Enu nawa neyi malola amomi, hiyakuyitung’a mwikali itala jawuspilitu, kulonja mwikali wuplistu wazhila, mulambulang’a yimuna yakuketula yawuspilitu yakumutiyisha nachu Nzambi kuwaha muji Yesu Klistu."
"61002006 Mulong’a muMukanja waNzambi nawu, Tiyenu hinukusha muZiyona ilola Jaswezha kwoloka nankashi Jakwiwombu, jatonjewa, jalema wuseya; Muntu wukumukuhwelela, hiyakumutiyisha nsonyuku."
"61002007 Jichi enu mwakuhwelelang’a mwamumona kulema nankashi; hakwila kuji antu azhikwa, Ilola jalekeli antung’i, Jinekali jehi jatachi joloka jakwiwombu."
"61002008 Ilola jakuhukena, Nilwilola lwakujimbwisha. Mulong’a wena ajimbukilang’a kwizu nansang’u yakuzhikwa kwawu; mwenomu jimu mwayifuukwililuwu."
"61002009 Hakwila enu mumunza watonjewa, muwuplistu wawanta wankanu, mumuchiji wazhila, mumunza wambala waNzambi; kulonja mutiyakeshang’a kashinshi kakeni kayena wayitambikili ninji mufumi mumwijima, mwing’ili muchezhezhi chinji chakuhayama."
"61002010 Enu hamwaka himwajing’i antu injuku, ilang’a katataka munekali jehi antu ambala aNzambi; hiyayitiyilili luwuku, ilang’a katataka anayitiyili jehi luwi."
"61002011 Enu akwetu twakeng’a, nayilembeleli chimuneli enyi niakwakwenja mwambala, nami lekenu kufwila kwachisemwa chaheseki kwatama, kwalwishang’a nawumi."
"61002012 Hela aZHentili ayitung’ulang’a nawu mwelang’a chatama, shakamenu chalumbuluka mukachi kawu; kulonja chakumonawu nyijimu yenu yayiwahi akamulemeshi Nzambi mwifuku jakusompesha."
"61002013 Ovwahilenu mawanta ezhima awantu, hansang’u yaMwanta Yesu; hela mwanta wankanu, mulong’a jiyi wabajika;"
"61002014 hela ayilolu akutemeshawu kuji yena mwanta, ninji ababeshi akwakwila chatama, ahameki akwakwila chachiwahi."
"61002015 Mulong’a jichi chanakeng’iyi Nzambi, ninji mumweneshi kuyamba kwawantu akaji maana nakwila chachiwahi."
"61002016 Chimwekala antu asubuka, bayi muchibalumuni chikali chakubuta nachu kuluwaku; shakamenu neyi anjung’u zhaNzambi."
61002017 Lemeshenu antu ezhima. Keng’enu anakwenu. Mutiyenu Nzambi woma. Lemeshenu mwanta wetung’a.
"61002018 Enu ang’amba, ovwahilenu anyanta zhenu nakalemesha kezhima; bayi amawahi nawawunja hohuku, ching’a niazuwa nawa."
"61002019 Neyi muntu wukwitezha kumona yihung’u, nakukaba chakaji mulong’a, nanochu chajiyi kumesu aNzambi, jichi chachiwahi."
"61002020 Neyi mukujung’umika hakuyetawu hansang’u yakuluwa kwenu, hichikweti kuyihamekaku; hakwila neyi mukujung’umika chakuyikabishawu hansang’u yakulong’a, chumochu chamutiyishang’a Nzambi kuwaha."
"61002021 Jichi chayitambikililuwu, mulong’a Klistu niyena wayimweneni yihung’u, wayishiyilili chuma chakutalilahu, kulonja mwenji mumahazhi inji."
61002022 Yena haputoleluku; Mukanwa kinji himwajing’i makasuku.
"61002023 Yena chamutukiluwu, hafuntishili cheng’i matukaku; chamweniyi yihung’u hazuwiluku, ilang’a wajikunzhikili kuji yena wasompeshang’a chalong’a."
"61002024 Yena yomweni wasenjeli nshiji zhetu mumuzhimba winji hamutonju, kulonja etu tunafwi jehi nakwambuka kuwanta wanshiji tuhanjili kulong’a; anayikuswishi nanyinkakambu yinji yena."
"61002025 Mulong’a mwapwapukilang’a neyi anyikoku, ilang’a katataka munafunti jehi kuji Kabing’a, Mukwakuhemba wumi wenu."
"61003001 Mwomumu ninenu ambanja, shakamenu nakwovwahila amfumuzhenwenu aweni; kulonja, hela amu anabuli kwovwahila izu jaNzambi, akayikoki chakaji izu, nanochu chakushakamawu ang’ojizhawu;"
"61003002 chakumonawu chimukushakama nakalemesha, chakubula kubazhama."
"61003003 Lubanzhi lwenu bayi lwikala lwakujiwahisha chakumuzhimba nakuyinjayinja nsuki nankashi, hela nakujikujeka yingelingeli yawulu, hela nakuvwalavwala mahina eng’i naeng’uku."
"61003004 Ching’a mujiwahishang’a mumuchima wamuntu wamukachi wakabula kukisika, naspilitu yayovu niyawunja, jichi chuma chalema nankashi kumesu aNzambi."
"61003005 Jimu mwajiwahishililuwu nawa ambanja azhila ahamwaka, amukuhweleleli Nzambi, ovwahilili amfumuzhawu aweni;"
"61003006 neyi chovwahililiyi Sala Abalahama, hakumutena ninji mwanta. Enu muneli anyaninji, neyi mukwila chachiwahi chakubula kutiya woma hela kufwa mutentu."
"61003007 Mwomumu ninenu amayala, shakamenu nawang’ojizhenu mwaya maana, nakulemesha mumbanja nenu jiyi wakuminamu ng’ovu, nanochu chimunekali akwakuswanina hamu luwi lwawumi; kulonja mubuli kukang’esha kulombela kwenu."
"61003008 Nkumininaku, tong’ozhokenu wezhima wenu mwomumu, nakutiyila akwenu wushona, nakukeng’ang’ana neyi chamwivumu jenu, nakwikala nanyichima yaluwi, nayitong’ozhoka yakujizoza."
"61003009 Bayi mutamisha mukwenu nanochu chanakutamishiyuku, hela kumutuka nanochu chanakutukiyuku. Chinzhila kwila mwenomu, ching’a kukiswila nkisu; mulong’a anayitambikili kuswana nkisu"
"61003010 Mulong’a anasoneki nawu, Muntu wukutonja wumi nikumona mafuku akuzang’alala, Ahembi ijimi jinji jibuli kuhosha yatama, Ninyivumbu yinji yibuli kuhosha yamakasu;"
"61003011 Aambuki kuyuma yatama, eli mwamuwahi; Akeng’akeng’i kuwunja nakuchikabila."
"61003012 Mulong’a mesu aMWANTA atalang’a antu along’a, Nimatu inji atiyililang’a chakulembelelawu; Ilang’a mesu aMWANTA ajikang’ang’a nawantu elang’a chatama."
"61003013 Neyi mukukabila kwila mwamuwahi, ochu wukuyila chatama hinyi?"
"61003014 Hakwila neyi mukumona yihung’u hansang’u yakulong’a, munakooleki; Bayi musha muchima hawoma wayitiyishang’awuku, hela kuyakama;"
"61003015 ching’a muzhiliki Klistu munyichima yenu nenu jiyi Mwanta, mutweshi mafuku ezhima kwakula antu ezhima akuyihula nsang’u yakuching’ezha kumwaching’ezhang’a; nakujizoza nakalemesha."
"61003016 Ikalenu nachinlezhi chamuchima chachiwahi; kulonja, chakuyitung’ulawu nakutena chatama kushakama kwenu kwakuwahi kwamuji Klistu, atiyi nsonyi."
"61003017 Mulong’a neyi muchima waNzambi wunetezhi ninji mumoni yihung’u nanochu chimwelang’a chachiwahi, jichi chinabajiki kuwaha; bayi nanochu chimwelang’a chatamaku."
"61003018 Mulong’a Klistu nawa wamweni yihung’u hansang’u yanshiji, kamu hohu, wálong’a kukoola áheng’a, kulonja atushikizhi kuji Nzambi. Amuzhahili mumuzhimba ilang’a amuhanjishili muspilitu,"
61003019 mwayililiyi nakushimuna kuji aspilitu amukaleya.
"61003020 Wenawa wowu azhikwili hamwaka, hajung’umikiliyi Nzambi nakuching’ilila mafuku along’eshelang’ayi Nowa watu, mwamwininuwu antu antesha, wowu atanu nasatu, mumenzhi."
61003021 Chizhimikilu chamumenzhi hichinzhikizhilu chikwawu nawa chawamwinu wetu mukusang’uka kwaYesu Klistu mujafu. Hichakufumisha nachu mazhilu achisemwa chahesekuku ilang’a chakulembelela nachu Nzambi atookeshi chinlezhi chamuchima.
"61003022 Yena waya jehi mwiwulu, wekala kuchikasa chaNzambi chachijiilu; anamwovwahishili ang’elu niakwawanta niakwang’ovu."
"61004001 Ochu chamweniyi Klistu yihung’u mumuzhimba, ninenu nawa jikoleshenu nayitong’ozhoka yoyimu; mulong’a muntu namoni yihung’u mumuzhimba naleki jehi nshiji;"
"61004002 kulonja mafuku anashali mumuzhimba mubuli kushakama mwaya kufwila kwawantu kwatama, ching’a mwaya muchima waNzambi."
"61004003 Mulong’a mafuku ahamwaka awanini nakukong’a mwakeng’ang’awu aZHentili, nakwenja nakubazhama, nakufwila kwatama, nakuswezha kunwa walwa, nakuhang’ana yisela yatama, nakufwa hakujya, nakwila yishimashima yakufukamina ankishi."
61004004 Jichi wena anahayami chimwabulang’a kuya nawu lufuchi mukubazhama kwaswezha; enja ayitena chatama.
61004005 Wena amba kashimunamu kuji yena wuji nakuhembela kusompesha amomi niafu.
"61004006 Jihu hafumini kushimuna nsang’u yayiwahi hela kuji afu, kulonja akayisompeshi chasompeshang’awu antu mumuzhimba, akahanjili Nzambi muspilitu."
"61004007 Ilang’a yuma yezhima keng’a yikumi; jichi wunjishenu mumesu, babalenu kulonja mulombeli;"
61004008 chaswezha kulema yowu kukeng’ang’ana chacheni mukachi kenu; mulong’a Kukeng’a kwabutang’a nshiji zhazhivulu.
61004009 Ikalenu nakujyang’ana chakaji kutoba.
"61004010 Wezhima wenu kalakelenu akwenu mwaya chamukunkulu chenu chimunatambuli, neyi ankong’i amawahi aluwi lwaNzambi lweng’i nalweng’i."
"61004011 Muntu wukuhosha, ahoshi neyi Nzambi jiyi wuji nakuhosha; muntu wukukalakala, akalakali nang’ovu yanamwinkuwu kuji Nzambi; kulonja muyuma yezhima Nzambi amulemeshi muji Yesu Klistu, jiyi wukweti lubanzhi lwakulema niwanta hayanyaka nanyaka. Amena."
"61004012 Enu akwetu twakeng’a, bayi muhayama chakuyesekawu nakesi kanenzi mukachi kenu nakuyikabisha, nenu kunatuwani chuma chacheng’uku."
"61004013 Ching’a kuzang’alala nanochu chimuneli akwakutambwila makabi hamu naKlistu, kulonja hakamwekanayi mulubanzhi lwakulema kwinji, mwakazang’alali namuzang’alu waswezha nankashi."
"61004014 Neyi akuyisawula hansang’u yezhina jaKlistu, munakooleki; mulong’a Spilitu waNzambi walubanzhi lwakulema wekala hajenu."
"61004015 Ilang’a mukachi kenu bayi mwikala muntu wukumona yihung’u nansang’u yakwikala mbanzhi, hela ikombi, hela mukwakukong’a chatama, hela kavubaku;"
"61004016 ilang’a neyi wukumona yihung’u hansang’u yakwikala mukwaKlistu, bayi atiya nsonyuku; amulemeshi Nzambi mwizhiniji."
"61004017 Mulong’a mwaka washika jehi wakwila kusompesha hikukutachikila kwitala jaNzambi. Jichi neyi chikusambila kujetu, inji awa akubula kwovwahila nsang’u yayiwahi yaNzambi akakumina hajihi?"
"61004018 Neyi mukwakulong’a wukwamwinewa chakukabakana hohu, Inji muntu wakaji Nzambi, mukwanshiji, wakakumina hajihi?"
"61004019 Jichi antu akumona yihung’u mwaya muchima waNzambi elang’a mwamuwahi, akunzhiki wumi wawu kuji Nleng’i washinshika."
"61005001 Jichi nayilembeleli akulumpi aji mukachi kenu, ami mwinawu mukulumpi, nichinsahu chamakabi aKlistu, nimukwakutambula lubanzhi lwakulema lwamba kamwekana."
"61005002 Nami bing’enu mukanka wanyikoku yaNzambi wuji mukachi kenu, nakuyitala; bayi chakukanzhikizhaku, ching’a nakutiya kuwaha mwaya muchima waNzambi; bayi nakulonja kuheta kwatamaku, ching’a namuchima wakukeng’amu;"
"61005003 bayi nakwikala anyanta anawa ayishililuwu kuhembaku, ching’a nakwikala akutalilahu anyikoku."
"61005004 Chakamwekanayi Kabing’a muneni, mwakatambula nichibaaba chalubanzhi lwakulema chakálepukang’a."
"61005005 Mwomumu ninenu akwenzi, ovwahilenu akulumpi. Eng’ang’i, wezhima wenu jikumbakeshenu kujizoza, kulonja mukalakeli akwenu; mulong’a Nzambi wajikang’ang’a nawakwakujinka wanta, Hakwila akwakujizoza wayinkang’a luwi."
"61005006 Jichi jizozenu muchikasa chaNzambi chang’ovu, kulonja yena akayitoheshi hamwaka wanafuukuliyi."
"61005007 Mutwikenu Nzambi kwakama kwenu kwezhima, mulong’a wayishang’a kumuchima winji."
"61005008 Babalenu, tonenu; mukwankunyi nenu jiyabolu wuji nakuya nakutambatamba nakukeng’akeng’a akujyayi, neyi mutupa wabulumang’a."
"61005009 Jikang’enu ninji, nakukola muchikuhwelelu chenu mbe, nakwiluka nenu anakwenu aji mumpata yamunu mwishina niwena enja amona makabi wowamu."
"61005010 Chimukukaba mpinzhi yantesha, Nzambi waluwi lwezhima, wáyitambikilili lubanzhi lwakulema kwinji lwahayanyaka lwekala muji Klistu, yomweninji wakayilisha alala, wakayikolesha, wakayinka ng’ovu."
61005011 Wanta wikali winji hayanyaka nanyaka. Amena.
"61005012 Nayisonekeli mazu antesha akuyikwasha nikuyilezha. Nayitemeshi namanakwetu Silasi inamoni kushinshika, nami jilu luwi lwaNzambi lwalala. Imanenu mwenomu mbe."
"61005013 Iwu watonjewa chimu nanenu, wekala muBabiloni, nayimushi; nimwanami Maku nawa."
61005014 Jimushenu nakwimusha kwakukeng’a. Kuwunja kwikali nanenu ezhima mwekala muji Klistu.
"62001001 Ami Shimona Petulu, njung'u nikapostolu kaYesu Kristu, nidi nakuyisonekela mukanja, enu munatambuli kukuhwelela kwalema wuseya, kwokumu naniku kutunatambuletu nawa, mukulong'a kwaNzambi yetu nikwaChamwinu Yesu Klistu."
"62001002 Luwi lwikali nanenu, nikuwunda kuyivulili mukwiluka kwakumwiluka Nzambi niMwanta wetu Yesu."
"62001003 Ng’ovu yawuNzambi winji yinatwinki yuma yezhima yaya mumu nawumi nikwakama Nzambi, ichi chitunamwiluki yena watutambikili kulubanzhi lwakulema kwinji yomweni, nakashinshi kinji kakeni."
"62001004 Kanatwinkiyi nachu yikaninu yinji yaswezha kutoha, yikweti wuseya walema; kulonja mwikali akwakutambula chisemwa chakuji Nzambi nayikaninu oyu; nanochu chimunapuluki jehi kukutoka kwekala mumpata yamunu mwishina, kwafumang’a kukufwila kwatama."
"62001005 Eng’a, jikwatishenu nankashi hansang’u yeniyi; mukukuhwelela kwenu vulishilenumu kashinshi kakeni; mukashinshi vulishilenumu kwiluka;"
62001006 mukwiluka vulishilenumu kujihemba; mukujihemba vulishilenumu kutatakena; mukutatakena vulishilenumu kwakama Nzambi;
62001007 mukwakama Nzambi vulishilenumu kukeng’ang’ana; mukukeng’ang’ana vulishilenumu kukeng’a kwakweni.
"62001008 Jichi neyi yumiyi yikwikala mujenu nakuvulilamu, yikuyilekesha kwikala ankópi, hela akwakubula kusong’a nyikabu, mushiki mukumwiluka Mwanta wetu Yesu Klistu."
"62001009 Mulong’a muntu wukubula yumiyi napuuti mesu, wamonang’a yakwakwihi hohu, nalalameni jehi chamutookesheluwu nshiji zhinji zhazhikulu."
"62001010 Jichi enu anakwetu, jikwatishenu nakukolesha kutambika kwayitambikiluwu, nikutonja kwayitonjeluwu; mulong’a neyi mukwila yumiyi himwamba kajimbukaku."
"62001011 Neyi mukwila mwenimu akayenzulwila muwing’ililu wakwing’ila chachiwahi muwanta wahayanyaka, waMwanta wetu yowu Chamwinu Yesu Klistu."
"62001012 Jichi nakeng’i nami niyanukishi yumiyi mafuku ezhima, hela mwayiluka, hela mwakola jehi muwalala wumwekala nawu."
62001013 Natong’ozhoki nami chachiwahi kuyihizumwisha nakuyanukisha hinichiji mwitenti jamuzhimba iwu;
"62001014 mulong’a neluki nami keng’a nifumi swayi mwitenti jami iji, mwomwanlezheliyi Mwanta wetu Yesu Klistu."
"62001015 Eng’a, nukujikwatisha, kulonja chinakafumahu mwakatweshi kwanuka yumiyi mafuku ezhima."
"62001016 Chitwayilezheli ng’ovu nikwinza kwaMwanta wetu Yesu Klistu, hitwalonjeli mwaya tuheka twakufuukula namaanaku; ilang’a twajing’i ayinsahu akumona wukeleng’i winji namesu."
"62001017 Mulong’a watambwili kuji Nzambi Tata mpuhu nilubanzhi lwakulema, henzhili kuji yena izu jafumini mulubanzhi lwakulema kwabajika, jelili ninji, Jiyi Mwanami nakeng’a, natiyang’a kuwaha nankashi muji yena."
"62001018 Izu oju jafumini mwiwulu, twajitiyili etu aweni hitwajing’i ninji hampiji yazhila."
"62001019 Tukweti izu jawuplofwetu jakola chakubajika; chachiwahi enu kushinshikamu neyi hiinong’u jatong’ekang’a mumwijima nichikukucha, nichikusela ntanja munyichima yenu."
62001020 Sambilenu kwiluka nenu kwosi wuplofwetu wahamukanja waNzambi wukweti kuwulumbulula namaana awuntuku.
"62001021 Mulong’a kwosi wuplofwetu wenzahu jehi chakufuma kumuchima wamuntuku; ilang’a antu ahosheli chakufuma kuji Nzambi, chakuyihoshesha kuji Spilitu Wazhila."
"62002001 Ilang’a mukachi kawantu mwanyamukili niatuplofwetu akutwamba, nimukachi kenu nawa mwakekala antang’ishi akutwamba, akaletelamu munzhila yakuzhinja, kutang’isha kwawu kwaluwa kwakukisang’ana kwitiya kwakukuhwelela, hiyakujikala niMwanta wayilanjili, nakujikokela kuzhilumuka kwaswayi."
62002002 Amavulu akalonja muyuma yakubazhama yelang’awu; hansang’u yawenowu akatena nzhila yawalala chatama.
"62002003 Nalwisu akahetela hajenu, namazu akujimbana; kusompesha kwawu kwakufuma kumwaka hikukulabaku, nikuzhilumuka kwawu hikukuya mutuluku."
"62002004 Nzambi walekeli kwanakena ang’elu haputoleluwu, hakuyumbila mukalung’a nimumena amwijima wabwi-i, kulonja kuyisweka akashiki kukusompesha."
"62002005 Walekeli kwanakena mpata yamunu mwishina yahashankulu, hakuhemba Nowa mukwakushimuna kulong’a, nawakwawu atanu nayeji, haleteliyi jibazhi mumpata yawantu ajiwulang’a Nzambi."
"62002006 Wabalumwini nyikala yaSojoma naGomola hiyikwikala kwawuti hohu, hakuyihisha yizhilumuki, nakuyilisha chuma chakutalilahu antu akujiwula Nzambi."
"62002007 Wapulwishili Loti muntu walong’a, wátiyilang’a kubazhama kwawantu atama kumuchima bwi-i."
"62002008 Mulong’a yena muntu walong’a, chashakaminiyi mukachi kawu nakumona nikutiya, watiyilang’a kutama nankashi kumuchima winji walong’a hefuku hefuku, nanyijimu yakuluwalala yakong’elang’awu."
"62002009 Komana MWANTA weluka kupulwisha akwakumwakama mukutesha, weluka nawa kusweka ábula kulong’a, njo-o nikwifuku jakusompesha akayibabeshi;"
"62002010 chikuswezhela antu enjang’a mwaya chisemwa chaheseki, nakufwila yamazhilu, akujiwula wanta. Akola hamesu, akeng’a mwaya nyichima yawu, hiyazaalang’a woma wakutena álema chatamaku;"
"62002011 kutong’a ang’elu ayibajika kukola ning’ovu, hiyayisompeshang’a nakuyihosha chatama kumesu aMWANTAku."
"62002012 Hakwila wena aji neyi anyama akaji maana, asemukila yowu kuyikwata nakuyizhaha, atenang’a yuma yabula kwilukawu chatama, akanong’ela mukunong’a kwawu;"
"62002013 hiyakutambula wulooku wanyijimu yawu yatama. Atiyang’a kuwaha nakuluwalala hamwaana, himahuzhi namabeng’a, alung’ang’a kumawizhawu nakuyijimba chiyajyang’awu nanenu."
"62002014 Akweti mesu aswezha wuvumbi; abulang’a kutwesha kuleka nshiji; akokolang’a akwawu azeya munyichima; akweti nyichima yenzhilila lwisu, hiyakwakushing’ewa."
"62002015 Anashiyi nzhila yalong’a, anapwapuki, analonji nzhila yaBalami mwana kaBeyoli, wakeng’eli wulooku wakuluwa;"
"62002016 hiyakumukonkolola namulong’a winji, kuji chimbulu wakáhoshang’a hakuhosha nezu jamuntu, hakulekesha kwanjala kwaanjeliyi yena kaplofwetu."
"62002017 Antu awa hituseloki twakaji menzhi, himbunju yalelokang’a nampepela yang’ovu; wena jiwu anaswekeluwu mwijima wamukalung’a wiyila bwi-i."
"62002018 Mulong’a chahoshang’awu mazu akuhemesha akujisama, hiyakukoka antu anakeng’i kupuluka muji awa ashakama mukuluwang’esha nakufwila kwatama kwachisemwa chaheseki nikubazhama."
"62002019 Ayikanang’a nawu mukufuma muwujung’u, kutong’a awenawu hiyanjung’u zhakutoka. Mulong’a neyi muntu anamwimiki mushinju kuji mukwawu, neli jehi njung’u yanowu namwimiki mushinju."
"62002020 Mulong’a antu anapuluki jehi kumazhilu ampata yamunu mwishina, nanochu chanamwilukuwu Mwanta, yowu Chamwinu Yesu Klistu, neyi akuyikasamu cheng’i ayimika mushinju, kukuminina kwawu kukubajika kutama hajing’uwu hakusambila."
"62002021 Neyi abulili kwiluka nzhila yakulong’a mutenowu jihu; ilang’a chatama chakwila wena ayiluka jehi, hiyakufuntamu nakushiya kulezha kwazhila kwayilezheluwu."
"62002022 Aneli mwaya chishimu ichi chalala chakwila nawu, Kawa nafuntili cheng’i masanzhilinji, nimukazhi wang’ulu anaweleshuwu nafuntili cheng’i malowa ajilambang’ayi."
"62003001 Enu akwetu twakeng’a, iwu himukanja wamuchiyeji wuniji nakuyisonekela. Munyikanja yezhima yiyeji nalonji kuhizumwisha nachu nyichima yenu yalala nakuyanukisha,"
"62003002 kulonja mwanuki mazu ahosheluwu jehi atuplofwetu azhila, nikulezha kwaMwanta yowu Chamwinu, kwahosheliyi muji apostolu zhenu."
"62003003 Sambilenu kwiluka nenu hamafuku akukuminina kwakenza akwakuseha nakuseha, nakwila mwaya kufwila kwawu aweni kwatama;"
"62003004 nawu, Inji kwinza kwinji kwakaniniyi kwokujihi? Mulong’a chochakaminuwu ankakulula tulu, yuma yezhima chochiyekala, neyi chiyajing’i hatachi haleng’eluwu yuma."
"62003005 Mulong’a kwonti kwawu kwanuka nawu mawulu ajing’i kwoku chachikulu, niiseki jatung’ilewi namenzhi mukachi kamenzhi, nezu jaNzambi."
"62003006 Mpata yamunu mwishina yajing’uku yazhiminini mumenzhi, yanong’eli nezu oju;"
"62003007 hakwinza mawulu niiseki ajuku katataka, anayiswekeli kesi nezu jojimu, anayiswekeli ifuku jakusompesha nikuzhilumuka kwawantu ajiwulang’a Nzambi."
"62003008 Hakwila enu akwetu twakeng’a, bayi mulalamena ichi chuma chimuku, MWANTA wamonang’a ifuku jimu jiji neyi ikombakazhi janyaka (1,000), niikombakazhi janyaka jiji neyi ifuku jimu."
"62003009 Mwanta halabang’a kwila chuma chakaniniyi, neyi chatenang’awu antu kulabaku, ilang’a hakujung’umika hajenu, hanakeng’i muntu niwumu kunong’aku, nakeng’i antu ezhima abalumuki munyichima."
"62003010 Ilang’a Ifuku jaMWANTA jakenza neyi chenzang’a ikombi; jenoju ifuku mawulu akahita nalushinju lwalweni, niyuma yezhima yakasung’unuka neyena jakesi, niiseki niyuma yijumu yakasukuma bwi-i."
"62003011 Ochu chineli yumiyi yezhima yakasung’unuka chochichi, shakamenu nakuzhila nakwakama Nzambi,"
"62003012 nakutalila nikukeng’a nankashi chakenza Ifuku jaNzambi jakasung’unuka mawulu hakabutukawu kesi, jakasung’unuka yuma yezhima neyena jakesi."
"62003013 Hakwila etu twatalilang’a mawulu amaha niiseki jajiha, mwakekala kulong’a neyi chakaniniyi."
"62003014 Jichi enu akwetu twakeng’a, chimwatalilang’a yumiyi, jikwatishenu kulonja akayiwani munashakami chachiwahi nzo-o, chakaji ihuzhi, nakubula hakuyinkela mulong’a kumesu inji."
"62003015 Tong’ozhokenu nenu chakubulayi Mwanta kuzuwa swayi hiwamwinu; mwomwayisonekeleliyi nimanakwetu Pawulu twakeng’a, namaana amwinkeluwu."
"62003016 Watenang’a yumiyi munyikanja yinji yezhima; muji niyuma yikwawu yakala kwiluka, yenoyu antu akaji maana, azeya mukwitiya kwakukuhwelela ayiheng’eshang’a, neyi chaheng’eshang’awu Mukanja waNzambi wezhima, hiyakujikisang’ana awenawu"
"62003017 Jichi enu akwetu twakeng’a, chimuneli mweluka jehi, babalenu mubuli kuhung’umuka nakuluwang’esha kwawantu atama, mubuli kufuma mukukola kwenwenu aweni."
62003018 Kulenu muluwi nimukumwiluka Mwanta wetu Chamwinu Yesu Klistu. Lubanzhi lwakulema lwikali lwinji nikatataka nihayanyaka. Amena.
"63001001 Ochu chajing'i chakufuma kutachi, chitunatiyi, chitunamoni namesu etu, chitwashinshikili, tuchikwata ninamakasetu, yowu Izu jaWumi."
"63001002 Wumi wamwekeni, twawumweni, hitukushimuna wunsahu, hitukuyishimwina wumi wahayanyaka wajing'i naTata, watumwekesheleluwu."
"63001003 Ochu chitunamoni, chitunatiyi, jichi chitukuyishimwina ninenu, kulonja mwakakunjang'ani nanetu; chalala kukunjang'ana kwetu yowu kukundang'ana naTata ninaMwanindi Yesu Klistu."
63001004 Hitukusoneka yumiyi kulonda muzang'alu wenu wakawanini
"63001005 Nsang’u yitwatiyili kuji yena jiyi tukuyishimwinenu, netu Nzambi hichezhezhi, muji yena himwekala mwijima hela wantuku."
"63001006 Neyi tukwila netu twajikunja ninji, iku sang’a twenjela mumwijima, tunatwambi, hitwelang’a mwaya walalaku."
"63001007 Neyi twenjang’a muchezhezhi, neyi chekalayi yena muchezhezhi, twakunjang’anang’a wumu namukwawu, nimashi aMwaninji Yesu Klistu atutookeshang’a nshiji yezhima."
"63001008 Neyi tukwila netu hitukweti nshijuku, tunajijimbi, niwalala hiwekala mujetuku."
"63001009 Neyi tukwitezha nshiji zhetu, yena washinshika, walong’a, wukutwanakena nshiji zhetu nakututookesha kuheng’a kwezhima."
"63001010 Neyi tukwila netu hitunaputoluku, tunamutwambishi Nzambi, niizu jinji hijekala mujetuku."
"63002001 Enu anyanami anyanya, yuma yinukuyisonekela nalonji mubuli kuputola. Neyi kuji muntu naputoli, tukweti Ihaku kwaTata, yowu Yesu Klistu walong’a."
"63002002 Yena jiyi ifutu janshiji zhetu; hizhetwetu hohuku, nizhawantu ezhima ampata yamunu mwishina."
"63002003 Neyi twahembang’a mwatulezheliyi, kweniku jiku kutukwilukila netu twamwiluka yena."
"63002004 Yowu wukwila ninji namwiluka, ilang’a kuhemba mwatulezheliyi nehi, hintwambi, niwalala hiwekala muji yenaku."
"63002005 Hakwinza muntu wahembang’a izu jinji, chalala nikukeng’a kwaNzambi kunawanini chikupu muji yena. Kweniku jiku kutukwilukila netu twekala muji yena."
"63002006 Muntu wukwila ninji nashakama muji yena, enjang’a neyi chenjeliyi yena."
"63002007 Enu akwetu twakeng’a, hinukuyisonekela nshimbi yayihaku, yoyayikulu yimwajing’i nayu kufumisha kutachi; nshimbi yayikulu joju izu jimwatiyili. 8"
"63002008 Cheng’i nawa, hinukuyisonekela nshimbi yayiha, yela jehi yalala nimuji yena nimujetu, mulong’a mwijima keng’a wuhiti, chezhezhi chalala chinatong’eki jehi."
"63002009 Yowu wukwila ninji niji muchezhezhi, iku wuji nakuhela manakwinji, wuchiji mumwijima nihanu."
"63002010 Muntu wakeng’a manakwinji washakama muchezhezhi, hakweti chakuhukeshaku;"
"63002011 hakwinza muntu wahela manakwinji wekala mumwijima, wenjang’a mumwijima, helukang’a kwakuyayuku, mulong’a mwijima wunamupuutishi mesu."
"63002012 Enu anyanami anyanya, niji nakuyisonekela nanichi chanayanakenuwu nshiji zhenu mwizhina jinji."
"63002013 Enu atata zhawantu, niji nakuyisonekela nanichi chimwamwiluka yena wekala kwoku kufumisha kutachi. Enu anyikwenzi, niji nakuyisonekela nanichi chimunamwimiki jehi mukwakutama mushinju. Enu anyana anyanya, nayisonekeli nanichi chimwamwiluka Tata."
"63002014 Enu atata zhawantu, nayisonekeli nanichi chimwamwiluka yena wekala kwoku kufumisha kutachi. Enu anyikwenzi, nayisonekeli nanichi chimukweti ng’ovu, niizu jaNzambi jashakama mujenu, nichimunamwimiki owu watama mushinju."
"63002015 Bayi mukeng’a mpata yamunu mwishina, hela yuma yamunu mwishinaku. Neyi muntu wukukeng’a mpata yamunu mwishina, kukeng’a kwaTata hikwekala muji yenaku."
"63002016 Mulong’a yuma yampata yamunu mwishina yezhima, kufwila kwachisemwa chaheseki, nikufwila kwamesu, nikujisama kwamukunkulwayi kwawumi wunu, hiyakuji Tataku, yamumpata yamunu mwishina."
"63002017 Mpata yamunu mwishina yikuhita, nikufwila kwayu kwatama, hakwinza muntu welang’a muchima waNzambi washakamang’a hayanyaka."
"63002018 Enu anyana anyanya, mpinzhi yakukuminina yinashiki jehi, yimwatiyili nawu mukwankunyi naKlistu wukwinza; katataka kunamwekani jehi akwankunyi naKlistu amavulu, jihu hitunelukili netu mpinzhi yakukuminina yinashiki jehi."
"63002019 Afumini mukachi ketu, ilang’a hiyajing’i ayetuku; neyi ajing’i ayetu mutenowu tuji nawu nihanu; ilang’a chafuminuwu, chinalonji kuyimwekesha nawu wezhima wawu hiyajing’i ayetuku."
"63002020 Hakwila enu awayishawu jehi kuji Wazhila, mweluka jehi yuma yezhima."
"63002021 Hinayisonekeli nami munabuli kwiluka walalaku, mulong’a munawiluki. Muwalala himwekala kutwambaku."
"63002022 Ntwambi hinyi? Yowu wahoshang’a ninji Yesu hijiyi Klistuku. Yenowu wahoshang’a ninji hikwekala Tata naMwanaku, jiyi mukwankunyi naKlistu."
63002023 Muntu wajikalang’a Mwana hakweti Tataku; yowu wetezhang’a Mwana jiyi wukweti niTata nawa.
"63002024 Hakwinza enu aweni, ochu chimwatiyili kufumisha kutachi chishakami mujenu. Neyi ochu chimwatiyili kufumisha kutachi chikushakama mujenu, enu nawa mukushakama muji Mwana nimuji Tata."
"63002025 Chenichi jichi chikaninu chatukaniniyi, yowu wumi wahayanyaka."
63002026 Yumiyi nayisonekeli hansang’u yawena akukeng’a kuyilumbula.
"63002027 Kuwayisha kwayiwayishiluwu kuji yena kwekala mujenu; jichi himunakeng’i wakuyitang’isha yumiyuku. Chela kuwayisha kwayiwayishiluwu kuji yena kwayitang’ishang’a yuma yezhima, kwalala, hikwatwambang’aku. Jichi shakamenu muji yena mwomwayitang’ishililuwu."
"63002028 Ichi jinu, enu anyanami anyanya, shakamenu muji yena, kulonja chakamwekanayi twakabuli kutiya woma ninsonyi kumesu inji hakenzayi."
"63002029 Neyi muneluki nenu yena walong’a, mukwiluka antu ezhima elang’a yalong’a nenu anavwaliki kuji yena."
"63003001 Hayamenu oku kukeng’a kwanatukeng’iyi Tata kwakutwitezha kututena nawu anyana kaNzambi; jichi chitwekala! Chabulang’a kutwilukawu kuji antu ampata yamunu mwishina, chinafumi habulili kumwilukawu yena."
"63003002 Enu akwetu twakeng’a, hohanu tuji anyana kaNzambi; chitwakekala kanja chimwekanuku, ilang’a tuneluki netu chakamwekanayi twakafwana neyi yena, nanochu chitwakamumona chekalayi."
"63003003 Ezhima akweti kuching’ezhoku chakumuching’ezha yena, ajitookeshang’a neyi chatookayi yena."
"63003004 Ezhima akong’ang’a nshiji hiyakwakuputola nshimbi, mulong’a nshiji hikuputola."
"63003005 Muneluki chamumwekesheluwu yena, amumwekesheli kulonja afumishi nshiji. Muji yena himwekala nshijuku."
"63003006 Muntu washakamang’a muji yena hatwalang’ahu nakuputolaku; muntu watwalang’ahu nakuputola hanamumonuku, hela kumwiluka hanamwilukuku."
"63003007 Enu anyanami anyanya, bayi mwitezha kuyiluwang’esha kuji muntuku; muntu welang’a yalong’a walong’a, chochalong’ayi yomweni."
"63003008 Muntu waputolang’a wakuji jiyabolu kwinji; mulong’a jiyabolu watwalang’ahu nakuputola ho-o kufumisha kutachi. Jichi chamumwekesheleluwu Mwana kaNzambi, kulonja akisang’ani nyijimu yajiyabolu."
"63003009 Muntu wavwalika kuji Nzambi hatwalang’ahu nakuputolaku, mulong’a muji yena mwekala chisemwa chakuji Nzambi; jichi hanatweshi kutwalahu nakuputolaku, mulong’a wavwalika kuji Nzambi."
"63003010 Kweniku jiku kwamwekenang’a anyana kaNzambi nianyana kajiyabolu; muntu wabulang’a kwila yalong’a, hela wabulang’a kukeng’a manakwinji, hiwakuji Nzambuku."
"63003011 Jiyi nsang’u yimwatiyili kufumisha kutachi, nawu tukeng’ang’ani."
"63003012 Tubuli kwikala neyi Kena wajing’i wanowu watama, wazhahili manakwinji. Wamuzhahililiji? Mulong’a nyijimu yinji yajing’i yatama, yamanakwinji yalong’a."
"63003013 Enu anakwami, neyi akuyihela kuji antu amunu mwishina bayi muhayamaku."
"63003014 Tuneluki netu tunafumi mukufwa tuneng’ili muwumi, nanochu chitwakeng’ang’a anakwetu. Muntu wabulang’a kukeng’a washakamang’a mukufwa."
63003015 Muntu wahelang’a manakwinji himbanzhi; muneluki jehi muji mbanzhi himwashakamang’a wumi wahayanyakaku.
"63003016 Chatutulililiyi wumi winji, jiku kutunelukili kukeng’a; chachiwahi ninetu kutulila anakwetu wumi wetu."
"63003017 Muntu wukweti yuma yampata yamunu mwishina, wukumona manakwinji nayibuli, hakumuumina muchima winji mwivumu, kukeng’a kwaNzambi kukutwesha kushakama muji yena ng’ahi?"
"63003018 Enu anyanami anyanya, bayi tukeng’a akwetu chamukanwa, hela chamukuhosha hohuku; ching’a tuyikeng’i chalala nakwila mutwahoshang’a."
"63003019 Kweniku jiku kutukwilukila netu tuji akwawalala, jiku kutukujikoleshela munyichima yetu kumesu inji mwezhima mukututanyishila nyichima yetu;"
"63003020 mulong’a Nzambi wabajika nyichima yetu, weluka yuma yezhima."
"63003021 Enu akwetu twakeng’a, neyi nyichima yetu yikubula kututanyisha, hitukwikala nawoma kumesu aNzambuku;"
"63003022 niyezhima yitukulomba tukuyitambula kuji yena, mulong’a twelang’a mwatulezheliyi, twelang’a yuma yamutiyishang’a kuwaha."
"63003023 Nshimbi yinji ninji, tukuhweleli izhina jaMwaninji Yesu Klistu, tukeng’ang’ani neyi chatulezheliyi."
"63003024 Antu elang’a mwatulezheliyi, jiwu ashakamang’a muji yena, niyena muji wena. Kwiluka netu yena washakamang’a mujetu, tuneluki naSpilitu atwinkeliyi."
"63004001 Enu akwetu twakeng’a, bayi mwitezhang’a aspilitu ezhimaku, ching’a kuyeseka mwiluki neyi akuji Nzambi; mulong’a atuplofwetu akutwamba amavulu anayi nakutambatamba mukachi kawantu."
"63004002 Spilitu waNzambi mukumwilukila hayumiyi; aspilitu ezhima etezhang’a nawu Yesu Klistu wenzhili mumuzhimba, jiwu akuji Nzambi;"
"63004003 niaspilitu ezhima abulang’a kwitezha Yesu, hiyakuji Nzambuku. Kubula kwitezha iku hispilitu yamukwankunyi naKlistu imwatiyili nawu yikwinza, nochu katataka yinekali jehi mumpata yamunu mwishina."
"63004004 Enu anyanami anyanya, muyantu ambala aNzambi, munayimiki mushinju; mulong’a owu wuji mujenu wabajika iwu wuji mumpata yamunu mwishina."
"63004005 Wena hiyakwampata yamunu mwishina kwawu, jichi chahoshelang’awu yamunu mwishina, niantu amunu mwishina ayitiyang’a."
"63004006 Etu tuyantu ambala aNzambi; muntu weluka Nzambi watutiyang’a, wabula kwikala waNzambi hatutiyang’aku. Kweniku jiku kutunelukili niSpilitu yawalala, nispilitu yakuluwang’esha."
"63004007 Enu akwetu twakeng’a tukeng’ang’anenu; mulong’a kukeng’a kwambala kwaNzambi. Ezhima akeng’ang’ana avwalika kuji Nzambi, aneluki Nzambi."
"63004008 Muntu wabula kukeng’a hanamwiluki Nzambuku, mulong’a Nzambi jiyi kukeng’a."
"63004009 Kukeng’a kwatukeng’ayi Nzambi kwamwekeni hatemesheliyi Nzambi Mwaninji wumu hohu mumpata yamunu mwishina, kulonja tuhanjili muji yena."
"63004010 Kweniku jiku kukeng’a, hiyetu twakeng’eli Nzambuku, yena jiyi watukeng’eletu, hakutemesha Mwaninji ekali ifutu janyilong’a yetu."
"63004011 Enu akwetu twakeng’a, chatukeng’eluwu kuji Nzambi chochochu, ninetu twaji kukeng’ang’ana nawa."
"63004012 Hikwekala muntu wamonahu jehi Nzambuku; neyi twakeng’ang’anang’a, Nzambi washakama mujetu, nikukeng’a kwinji kunawanini chikupu mujetu."
63004013 Kwiluka netu twashakama muji yena niyena washakama mujetu hohanatwinkiyi yaSpilitu winji.
"63004014 Etu tunamoni, hitukushimuna wunsahu, netu Tata watemesheli Mwana ekali Chamwinu chawantu ampata yamunu mwishina."
"63004015 Muntu wukwitezha ninji Yesu hiMwana kaNzambi, Nzambi washakama muji yena, niyena washakama muji Nzambi."
"63004016 Etu tuneluki, tunakuhweleli kukeng’a kwaNzambi kwanatukeng’iyi. Nzambi jiyi kukeng’a; muntu washakamang’a mukukeng’a washakamang’a muji Nzambi, niNzambi washakamang’a muji yena."
"63004017 Jiku kunawanini kukeng’a mujetu chikupu, kulonja tubuli woma mwifuku jakusompesha; mulong’a chajiyi yena, jichi chituji ninetu munu mwishina."
"63004018 Mukukeng’a himwekala womaku, kukeng’a kwalala chikupu kwafumishang’a woma, mulong’a woma wababeshang’a. Muntu watiyang’a woma hanashiki mukukeng’a chalala chikupuku."
63004019 Etu twamukeng’a yena nanochu chasambililiyi yena kutukeng’etu.
"63004020 Muntu wukwila ninji, Ami nakeng’a Nzambi; iku sang’a ahelelayi manakwinji, hintwambi, mulong’a muntu wukubula kukeng’a manakwinji anamoniyi, hakutwesha kukeng’a Nzambi anabuli kumonayuku."
"63004021 Nshimbi yinji yanatulezhiyi, natulezhi ninji, Muntu wakeng’a Nzambi akeng’i nimanakwinji nawa."
"63005001 Muntu wakuhwelelang’a ninji Yesu jiyi Klistu, wavwalika kuji Nzambi; muntu wakeng’a nvwali wakeng’a ninowu wavwalika kuji yena."
"63005002 Kukeng’a Nzambi nakwila mwatulezhang’ayi, jiku kutukwilukila netu twakeng’a anyana kaNzambi."
63005003 Kumukeng’a Nzambi yowu kwila mwatulezhang’ayi; mwatulezhang’ayi himwakalaku.
63005004 Wávwalika kuji Nzambi wemikang’a mpata yamunu mwishina mushinju; mushinju wunafwomoni mpata yamunu mwishina yowu kukuhwelela kwetu.
"63005005 Wemikang’a mpata yamunu mwishina mushinju hinyi? Yowu wakuhwelelang’a ninji, Yesu jiyi Mwana kaNzambi."
63005006 Wénzhili namenzhi ninamashi jiyi Yesu Klistu; henzhili namenzhi hohuku wenzhili namenzhi ninamashi.
"63005007 Spilitu jiyi washimunang’a wunsahu, mulong’a Spilitu jiyi walala."
"63005008 Kuji ayinsahu asatu, iwu Spilitu, iwu menzhi, iwu mashi; mwasatu wawu atiyang’anang’a mwomumu."
"63005009 Chitwetezhang’a wunsahu wawantu, wunsahu waNzambi wabajika; wunsahu waNzambi woweniwu wanashimuniyi Mwaninji."
"63005010 Muntu nakuhweleli Mwana kaNzambi wukweti wunsahu mumuchima winji; muntu nabuli kukuhwelela Nzambi, namutwambishi; mulong’a nabuli kukuhwelela wunsahu waNzambi wanateneniyi Mwaninji."
"63005011 Wunsahu jiwu weniwu wakwila nawu Nzambi watwinkeli wumi wahayanyaka, niwena wumi iwu wekala muji Mwaninji."
63005012 Muntu wukweti Mwana kaNzambi wukweti wumi iwu; wábula Mwana kaNzambi hakweti wumi iwuku.
"63005013 Nayisonekeli yumiyi kulonja mwiluki nenu mukweti wumi wahayanyaka, enu mwakuhwelelang’a izhina jaMwana kaNzambi."
"63005014 Jichi chitukubula kumutiya woma, tukwiluka netu neyi tukulomba chuma chamwaya muchima winji, wukututiya."
"63005015 Neyi tuneluki netu watutiyang’a mutukulomba mwezhima, tuneluki netu tunatambuli jehi yitunamulombi."
"63005016 Neyi muntu wukumona manakwinji naputoli nshiji yakaji kushikizha nikukufwa, amulombi Nzambi, yena wukumwinka wumi wayenowu naputoli chakaji kushikizha nikukufwa. Kuji nshiji yashikang’a nikukufwa, hijiyi yinateni nami ayilombeleluku."
63005017 Kuheng’a kwezhima hinshiji; kuji nshiji yakaji kushika nikukufwa.
"63005018 Tuneluki netu muntu wavwalika kuji Nzambi haputolang’aku; muntu wavwalika kuji Nzambi wajihembang’a, owu watama hakumukunkaku."
63005019 Tuneluki netu tuyantu aNzambi; mpata yamunu mwishina yashakamang’a muji owu watama.
"63005020 Tuneluki netu Mwana kaNzambi nenzi, natwinki jehi kashinshi kakumwiluka yena walala; ninetu tuji muji yena walala, mwomuji Mwaninji Yesu Klistu. Yeniwu jiyi Nzambi walala, niwumi wahayanyaka."
"63005021 Enu anyanami anyanya, jihembenu kunsang’u zhawankishi"
"64001001 Ami mukulumpi niji nakusoneka mukanja weyeyi mama watonjewa, nawanyaneyi inakeng'a muwalala; hiyami hohuku, niantu ezhima eluka walala."
"64001002 Walala washakamang'a mujetu, wakekala nanetu hayanyaka."
"64001003 Luwi, nikwanakena, nikuwunja kwikali nanetu, kwakufuma kuji Nzambi Tata, nikuji Yesu Klistu Mwana kaTata, muwalala nimukukeng'a."
"64001004 Nazang'alali nankashi chinamoni anyaneyi amakwawu hiyakwenja mwaya walala, mwomwatulezheluwu kuji Tata."
"64001005 Ichi jinu eyi mama, nakulembeleli nami tukeng'ang'anenu; hichiji neyi niji nakukusonekela nshimbi yayihaku, yoyatulezheluwu jehi kufumisha kutachi."
64001006 Kukeng'a yowu kwenja mwatulezhang'ayi mwezhima. Yeniyi jiyi nshimbi yimwatiyili kufumisha kutachi ninji mwenjumu.
"64001007 Mulong'a akwakujimbana amavulu anayi nakutambatamba mukachi kawantu, alekang'a kwitezha nawu Yesu Klistu wenzhili mumuzhimba. Wujochu himukwakujimbana himukwankunyi naKlistu."
"64001008 Babalenu mubuli kuzhimbesha nyijimu yitwakong'eli, kulonja mwakatambuli wulooku washikilamu chikupu."
"64001009 Muntu wamotokang'a nakubula kushakama mwatulezheliyi Klistu, hakweti Nzambuku; muntu washakamang'a mwatulezheliyi, jiyi wukweti niTata niMwana."
"64001010 Neyi kujenu kukwinza muntu wukubula kuleta ntang'ishilu yeniyi, bayi mumutambula mwitala, hela kumwimushaku."
64001011 Muntu wukumwimusha natiyang'ani jehi ninji munyijimu yinji yatama.
"64001012 Nikweti yuma yayivulu yakuyisonekela, ilang'a hinakeng'i kuyisoneka hachipapilu nawulombuku; nakuhweleli nami nakenza kujenu twakahosha hitwakajimona nenu mesu namesu, kulonja muzang'alu wetu wakawanini chikupu."
64001013 Anyana kamanakweyi wamumbanja watonjewa anakwimushi.
"65001001 Ami mukulumpi niji nakusoneka mukanja weyeyi Gayusi wakeng'ewa, inakeng'a muwalala."
"65001002 Eyi mukwetu twakeng'a, nakulombelelang'a nami wushakami chachiwahi muyuma yezhima, wukoli nimumuzhimba, neyi chekala wumi weyi wamukachi."
"65001003 Mulong'a nazang'aleli nankashi henzhili anakwetu nakushimuna wunsahu wawalala wamwenuwu mujeyi, chiwenjang'a mwaya walala."
"65001004 Hinikweti muzang'alu wakubajika weniwuku, wakutiya nawu anyanami enjang'a muwalala."
"65001005 Eyi mukwetu twakeng'a, washinshikang'a mwezhima muwayikalakelang'a anakwetu, eng'a nienyi nawa."
"65001006 Ashimwini kukeng'a kweyi muchipompelu. Neyi wakayenjesha munzhila yawu mwatelela Nzambi, wakela chachiwahi."
"65001007 Mulong'a hanyamukiluwu nakuya hansang'u yezhina jaMwanta Yesu, hiyatambwili yuma kuji azhentiluku."
"65001008 jichi twaji kutambula antu aji ochu, kulonja twikali akwakukalakela walala hamu."
"65001009 Nasonekeleli chipompelu ilang'a jiyotefwesi, wakeng'a kwikala muneni mukachi kawu, hatutambulang'a etuku."
"65001010 jichi chinakenza nakaanuka mwelang'ayi, nimazu atama atutavwilang'ayi. Hakuminang'a jakutiya kuwaha mwenomu hohuku, niyomweni hatambulang'a anakwetuku, hela ákukeng'a kuyitambula wayilekeshang'a kwinji, hakuyihang'a muchipompelu."
"65001011 Eyi mukwetu twakeng'a, imbuzholang'a yuma yayiwahi, bayi yuma yatamaku. Muntu welang'a chachiwahi wakuji Nzambi, muntu welang'a chatama hanamoni Nzambuku."
"65001012 jemetelusa amushimunang'a wunsahu wawuwahi kuji antu ezhima, nikuji walala waweni; eng'a, ninetu nawa twamushimunang'a wunsahu, nineyi wuneluki wunsahu wetu walala."
"65001013 Najing'i nansang'u zhazhivulu zhakukusonekela, ilang'a hinakeng'i kukusonekela nawulombu nansonekesuku;"
"65001014 nakuhweleli nami keng'a tujimoni neyi, tuhoshi mesu namesu."
65001015 Akwetu anakwimushi. ng'imushili akwetu ezhima hezhina hezhina.
"66001001 Ami Yuda, njung'u yaYesu Klistu, manakwaYakoba, niji nakusoneka mukanja wenwenu atambikewa, akeng'ewa muji Nzambi Tata, ánahembeluwu muji Yesu Klistu."
"66001002 Luwi lwikali nanenu, nikuwunja nikukeng'a kuyivulili."
"66001003 Enu akwetu twakeng'a, nakeng'a nami nijikwatishi kuyisonekela nsang'u yawamwinu wetu wamawaninu, ilang'a hinukutiya kumuchima nami ching'a niyisonekeli mazu akuyikonkomwena, nami lwililenu nang'ovu chikuhwelelu chenu chenkeluwu akwakuzhila kamu hohu chahayanyaka yezhima."
"66001004 Mulong'a kuji antu amakwawu anajikokelumu hambaji, wowu atong'welawu jehi chachikulu nawu akayihisha. Hiyantu ajiwulang'a Nzambi, abalumunang'a luwi lwaNzambi yetu lwikali kubazhama, nakujikala Mwanta wetu Chinyawezhi, yowu Yesu Klistu."
"66001005 Hela mweluka jehi yuma yezhima chikupu, nakeng'i kuyanukisha nami, Mwanta, chapulwishiliyi munza winji mwitung'a jaEzhipitu, nkumininaku hakuzhilumuna antu abulili kukuhwelela."
"66001006 Niang'elu abulili kuhemba wanta wawu, hiyakufuma mwaawu mwashakaminang'awu, nayihembi mumaleng'i ahayanyaka mumwijima wiyila bwi-i, nayiswekeli kusompesha kwefuku oju jeneni."
"66001007 ASojoma naGomola, nanyikala yanyeng'umukiluku, ajumbilili muwuzhila nakwila yuma yabula kuya mwayileng'eleluwu, chamwenuwu kubabesha kwakesi kahayanyaka, anekali jehi akutalilahu."
"66001008 Mwomumu niwenawa nawa atamishang'a nyizhimba yawu namwatong'ozhokang'awu, ajiwulang'a wanta, atenang'a akwakulema chatama."
"66001009 Hakwila mukulumpi wawang'elu Mikeli, hafwiliyi ntaji najiyabolu hansang'u yamuzhimba waMosi, hatwesheli kumuhosha chatama nakumwinka mulong'aku; wakuminini jakwila ninji, MWANTA akuhosholi."
66001010 Hakwila wena atenang'a yuma yezhima yabula kwilukawu chatama; hiyakujitokesha nayuma yamwaya chisemwa yeluka nianyama abulang'a kutong'ozhoka.
66001011 Oyu yihung'u yakamonawu! Mulong'a ayili munzhila yaKena; alunjumukilili mwaluwili Balami nakulonja wulooku; anong'eleli muntaji yaKola.
"66001012 Wenawa himalola akuhukena akaji kumwekana hatooka mumawizhenu akukeng'ang'ana, hajyang'awu nanenu; hiyatubing'a ajijiishang'a awenawu chakaji woma; himavu akaji menzhi alelokang'a nampepela; hinyitonju yahanong'a yakaji nyikabu, yafwa kayeji, yabwitika nikunyizhi;"
"66001013 himankanja akukalung'alwizhi azuwa, atupukang'a mafulolu ansonyi yawu aweni; hitutumbwa twahitahitang'a, twanaswekeluwu mwijima wiyila bwi-i wahayanyaka."
"66001014 Wenawa jiwu aplofweteleluwu kuji Enoki, wamuchitanu nachiyeji wakufumisha kuji Ajama, ninji, Tiyenu, MWANTA wakenza namakumi amakombakazhi awantu inji azhila,"
"66001015 nakwila mujimu wakusompesha nakukonkolola ezhima ajiwulang'a Nzambi, nanyijimu yawu yakujiwula Nzambi yakong'eluwu chakujiwula Nzambi, nayuma yakala yezhima yamuhosheluwu akwanshiji ajiwulang'a Nzambi."
"66001016 Wenawa hiyakwakunyinyita, hiyakwakutoba, enjang'a mwaya kufwila kwawu kwatama. Tunwa twawu twahoshang'a mazu atiyakana akujinka wanta; alemeshang'a antu kumesu kulonja kujiilaku yuma."
"66001017 Ilang'a enu akwetu twakeng'a, anukenu mazu ahosheluwu jehi apostolu zhaMwanta wetu Yesu Klistu,"
"66001018 ayilezheluwu nawu, Kunyaka yakukuminina kwakekala akwakuseha, akenjang'a mwaya kufwila kwawu kwakujiwula Nzambi."
"66001019 Wenawa jiwu aambokang'a, ekali yenju; hiyantu elang'a mwaya muzhimba hohu, hiyakweti Spilituku."
"66001020 Hakwila enu akwetu twakeng'a, jitung'enu mukukuhwelela kwenu kwabajika kuzhila, nakulombela muji Spilitu Wazhila."
"66001021 jihembenu kulonja mushakami mukukeng'a kwaNzambi, nakutalila luwi lwaMwanta wetu Yesu Klistu lwashika kuwumi wahayanyaka."
66001022 Amu azhinokang'a yitiyilenu luwi;
"66001023 amakwawu yihanjishenu chakuyihukula mukesi; amakwawu yitiyilenu luwi nawoma, nakuhela niihina jakuvwala jinasampukili mazhilu achisemwa chaheseki."
"66001024 Kuji yena natweshi kuyihemba mubuli kujimbuka, Natweshi kuyiimika kwamwekana lubanzhi lwakulema kwinji, Namuzang'alu waswezha, chakaji himwatamina;"
"66001025 Kuji Nzambi wumu hohu, yowu Chamwinu chetu, Kwokuji Yesu Klistu Mwanta wetu, Kwikali lubanzhi lwakulema, niwukeleng'i, niwanta, ning'ovu; Nihelili nyaka yichiji kanja, nikatataka, nihayanyaka. Amena."
"67001001 Chimwekeshu chaYesu Klistu chamumwekesheluwu kuji Nzambi, kulonja alezhi ambung'inji yuma yikukeng'a kumwekana mumafuku akaji kuvula. Watemesheli kang'elu kinji nakuyishimuna kuji kambung'inji Yowanu."
"67001002 jiyi washimwini wunsahu waIzu jaNzambi niwaYesu Klistu, yoyuma yamweniyi yezhima."
"67001003 Yowu wukutang'ila akwawu nakooleki, ninawa akutiya mazu awuplofwetu iwu anakooleki, ákuhemba yuma yanasonekuwu mwenimu; mulong'a mpinzhi keng'a yishiki."
"67001004 Ami Yowanu nasonekeli yipompelu yekala muAsiya yitanu nayiyeji. Luwi lwikali nanenu nikuwunja kwakufuma kuji owu wekala kwoku, wajing'i kwoku, wamba kenza; kwakufuma nikuji Spilitu wekala mutanu namuyeji wekala kumesu etanja jinji jawanta;"
"67001005 kwakufuma nikuji Yesu Klistu, yowu chinsahu washinshika, yowu weji wamuji afu, yowu nyuuli yawanyanta aheseki."
"67001006 Watwilishili twikali anyanta niatuplistu twaNzambi yinji, yowu Tata. Lubanzhi lwakulema niwanta wikali winji hayanyaka nanyaka. Amena."
"67001007 Talenu, hakwinza namavu, antu ezhima akamumona namesu, niwena amupwikili; ninyunza yezhima yaheseki yakamujila makumbu. Mwamweni. Amena."
"67001008 Mwanta ninji Ami yami Alefwa, yami Omega, wekala kwoku, wajing'i kwoku, wamba kenza, Nzambi Chinyawezhi."
"67001009 Ami manakwenu Yowanu, mukwakumwena nenu hamu niyihung'u niwanta nikutatakena kwamuji Yesu, najing'i hachitutu, izhina jachu Patamosa, kukoola izu jaNzambi, nikushimuna nsang'u yaYesu."
"67001010 Najing'i muji Spilitu hefuku jaMwanta; hinukutiya kunyima izu javuma neyi mpùng'a,"
"67001011 ninji, Ami yami Alefwa, yami Omega, yami Tachi, yami Nkumininaku. Yiwukumona yisoneki mumukanja, wutemeshi kuyipompelu yitanu nayiyeji yekala kuEfwesesa, nikuSimilina, nikuPeligamu, nikuTiyatila, nikuSalajisa, nikuFilajelifiya, nikuLayojikeya."
67001012 Hinukubalumuka nami nitali izu jinahoshi nanami. Chinabalumuki nimona mawimenu amanong'u awulu atanu nayeji.
"67001013 Mukachi kamawimenu amanong'u muji wúji neyi Mwana kaMuntu, navwali ihina jakuluka nikunyenju, kwibwambu kuji muya wawulu."
"67001014 Mutu winji ninsuki zhinji zhitooka to-o neyi wanja wutooka, chikwanvula yamalola; nimesu inji aji neyi muzuzu wakesi,"
67001015 ninyenju yinji yiji neyi wuneng'u wuji nakuyemoka muluteng'u; niizu jinji jiji neyi kuvuma kwamuluumbi.
"67001016 Muchikasa chinji chachijiilu muji tutumbwa tutanu natuyeji; mukanwa kinji mwejika mpoku yakabali yatwa, yikweti wumwemu kuyeji; kumesu inji kuji neyi chatong'ekang'a itang'wa nang'ovu."
"67001017 Chinamumweni hinukujimbukila kunyenju yinji neyi nimufu hohu. Hakunnang'ika chikasa chinji chachijiilu ninji, Bayi wutiya womaku, yami Tachi, yami Nkumininaku,"
"67001018 yami Mumi; kufwa nafwili, hakwinzichi nahanja hayanyaka nanyaka. Nsapi zhakufwa nizhakalung'a zhiji nanami."
"67001019 jichi sonekaku yuma yiwunamoni, niniyi yijuku, niyuma yamba kenza kukukuminina."
"67001020 Nsang'u yakuzhinja yatutumbwa tutanu natuyeji túwunamoni muchikasa chami chachijiilu, niyamawimenu amanong'u awulu atanu nayeji; tutumbwa tutanu natuyeji hiyang'elu ayipompelu yitanu nayiyeji; nimawimenu amanong'u atanu nayeji hiyipompelu yitanu nayiyeji."
67002001 Kang'elu kachipompelu chakuEfwesesa musonekeli neyi:
"67002002 ninji, Neluki nyijimu yeyi, nichiwakabakanang'a, nichiwatatakenang'a, nichiwabulang'a kusha antu atama kumuchima, nichiwesekeli antu ajitenang'a nawu tuyapostolu, komana hiyapostoluku, wunayishinshiki neyi hiyantwambi."
"67002003 Wunatatakeni, wunakooli izhina jami, hiwunazeyuku."
"67002004 Hela chochu, nakumoni namulong'a, nami wunaleki kukeng'a kweyi kwatachi."
"67002005 jichi anukaku chiwajing'i, wubalumuki mumuchima, wili nyijimu yiwelilang'a hatachi. Neyi nehi, neyi wukubula kubalumuka mumuchima, nukwinza kujeyi nakufumisha wimenu wenong'u jeyi hiwuji."
"67002006 Ilang'a chuma chachiwahi chiwuji nachu, chiwahelang'a nyijimu yawaNikolayitani yinahelang'a ninami."
67002007 Yowu wukweti matu atiyi mwakuhoshayi Spilitu nayipompelu. Yowu wukwimika mushinju nakamwitezha kujya kumutonju wawumi wekala muPalajisa yaNzambi.
67002008 Kang'elu kachipompelu chakuSimilina musonekeli neyi:
"67002009 Ninji, Neluki yihung'u yeyi niwuzweng'i weyi, kutong'a waheta, neluki nimatuka anowu elang'a nawu tuji aYujeya, komana hiyaYujeyaku, hishikola yaSatana kwawu."
"67002010 Bayi wutiyang'a woma wayuma yiwukukeng'a kukaba nachuku. Tiya, jiyabolu keng'a ashi akwenu amakwawu mukaleya, kulonja ayeseki; mwakamona yihung'u mafuku ikumi. Ikalaku washinshika njo-o nikukufwa, nakakwinka chibaaba chawumi."
67002011 Yowu wukweti matu atiyi mwakuhoshayi Spilitu nayipompelu. Yowu wukwimika mushinju hiyakamukatisha nakufwa kwamuchiyejuku
67002012 Kang'elu kachipompelu chakuPeligamu musonekeli neyi:
"67002013 Ninji, Neluki kuwashakama, kwokwekala itanja jawanta waSatana; ilang'a eyi wakakela izhina jami mbe, kujikala kukuhwelela kuwankuhwelela nehi, hela mumafuku ajing'iyi chinsahu chami Antipasi, muntu wami washinshika, azhahiluwu mukachi kenu kwashakamayi Satana."
"67002014 Hela chochu, kuji yuma yantesha yinakumoni nachu namulong'a, mulong'a wuji nawakwenu acheng'i kwenoku etezhang'a maana ayilezheluwu kuji Balami, walezheli Balaki mwakutila anyana kaIsalela muhetu akajyi yuma yanapeshuwu nachu ankishi, akeli niwuzhila."
67002015 Wuji nawakwenu acheng'i nawa etezhang'a ntang'ishilu yawaNikolayitani chochimu.
"67002016 jichi balumukaku mumuchima. Neyi nehi, nukwinza swayi kujeyi, nakalwi nawu nzhita nampoku yakabali yamukanwa kami."
"67002017 Yowu wukweti matu atiyi mwakuhoshayi Spilitu nayipompelu. Yowu wukwimika mushinju nakamwinkahu manina ajing'i akusweka, nakamwinka niilola jitooka, heloloju asonekahu izhina jajiha, jabula kwilukawu antu, ching'a yowu muntu wukujitambula."
67002018 Kang'elu kachipompelu chakuTiyatila musonekeli neyi:
"67002019 Ninji, Neluki nyijimu yeyi, nikukeng'a kweyi, nikukuhwelela kweyi, nichiwakalakelang'a akwenu, nikutatakena kweyi, neluki nami nyijimu yeyi yakukuminina yinabajiki yakusambila."
"67002020 Hela chochu, nakumoni nami wuji namulong'a, wunamwitezhi owu mumbanja Yezebeli, wajitenang'a ninji nikaplofwetu, hakutang'isha nakujimba ambung'ami akong'i wuzhila, ajyi niyuma yanapeshuwu nachu ankishi."
"67002021 Namushili mpinzhi yakubalumuka mumuchima, komana yena kwonti kwinji kubalumuka nakuleka wuzhila winji."
"67002022 Tiya, hinukumunatila hakajiji kayikatu, niakwawu elang'a ninji wuvumbi nukuyumbila nawa muyihung'u yaswezha, ching'a abalumuka munyichima nakuleka nyijimu yawu."
67002023 Nakazhaha anyaninji nachipupu; niyipompelu yezhima yakeluka nawu natalatalang'a munyichima mwivumu; nakayinka wezhima wenu hamuntu hamuntu mwesekela nyijimu yenu.
"67002024 Ilang'a enu munashali muTiyatila, yenu ezhima munabuli kwitezha maanawa, munabuli kwiluka yuma yaSatana yatenang'awu nawu yakunama; nukuyila nami hinukuyitwika chisenja chacheng'uku."
"67002025 Hela chochu, kakelenu mbe chuma chimuji nachu nichinakenza."
"67002026 Yowu wukwimika mushinju, wúkukakela nyijimu yami njo-o nikunsa, nakamwinka wanta wanyunza."
"67002027 Wakayiyuula nankùnyi yachikung'u. Antu akayifumpa neyi chafumpang'ayi kang'emi nsaba zhinji pwo-pwo, kwayizanja hohu; mwomunatambuli ninami nawa kuji Tata yami."
67002028 Nakamwinka Katumbwa katong'ekang'a nabujiji.
67002029 Yowu wukweti matu atiyi mwakuhoshayi Spilitu nayipompelu.
67003001 Kang'elu kachipompelu chakuSalajisa musonekeli neyi:
"67003002 Tonaku, wukoleshi yuma yinashali yinakeng'i kufwa; mulong'a hinamoni nyijimu yeyi kulumbuluka kumesu aNzambi yamuku."
"67003003 jichi anukaku chiwatambwili nimuwatiyili, wukakelumu, wubalumuki mumuchima weyi. jichi neyi wakabula kutona, nakenza neyi chenzang'a ikombi, hiwakeluka mpinzhi yinakakukasumwishaku."
"67003004 Hela chochu, wuji namazhina antesha awantu muSalajisa anabuli kutamisha mahinawu; wena akenja nanami nakuvwala yitooka mulong'a anateli."
"67003005 Yowu wukwimika mushinju, jiyi akavwikawu mahina atooka; hinakazhimang'esha izhina jinji mumukanja wawumuku, naketezha izhina jinji kumesu aTata yami nikumesu awang'elu zhinji."
67003006 Yowu wukweti matu atiyi mwakuhoshayi Spilitu nayipompelu.
67003007 Kang'elu kachipompelu chakuFilajelifiya musonekeli neyi:
"67003008 Ninji, Neluki nyijimu yeyi. Tiya, nakushili kumesu eyi chenzelu chachashi, hikwekala wákatwesha kuchenzelaku; eyi wuji nang'ovu yantesha, wunahembi izu jami, wunabuli kujikala izhina jami."
"67003009 Tiya, nukutembula akwashikola yaSatana elang'a nawu tuji aYujeya, komana hiyaYujeyaku atwambang'a kwawu, akenzi nakujifukula kunyenju yeyi, akeluki nawu ami nakukeng'a."
"67003010 Chiwunahembi izu jami nakutatakena, ami nawa nakakuhemba wakabuli kumona mpinzhi yamba kenza nakushika mumpata yamunu mwishina yezhima, yakuyeseka antu ashakama hamaseki."
"67003011 Nukwinza swayi; kwataku chiwuji nachu mbe, kulonja abuli kukutambula chibaaba cheyi."
"67003012 Yowu wukwimika mushinju nakamubalumuna kwikala chishimi chamuTembeli yaNzambi yami, hamba kejikamu cheng'uku. Nakasoneka haji yena izhina jaNzambi yami, niizhina jang'anja yaNzambi yami, yowu Yelusalema yayiha yakasuluka mwiwulu nakufuma kuji Nzambi yami, niizhina jami jajiha."
67003013 Yowu wukweti matu atiyi mwakuhoshayi Spilitu nayipompelu.
67003014 Kang'elu kachipompelu chakuLayojikeya musonekeli neyi:
"67003015 Ninji, Neluki nyijimu yeyi nami hiwutuuta hela kutataku, nakeng'i nami wikali wutuuta hela wutata."
"67003016 Chiwuneli wukanvuyenki hohu, hela wutuuta hela wutata nehi, nukukusanza."
"67003017 Chiwuneli neyi, Nimukwakuheta, najiheteshi jehi, hinabuli chumaku; komana zhakukuma jehi, wumulanja, wukazweng'i, wumputamesu, wuji nawuvu."
"67003018 Tiya maana inukukulezha, nami lanjaku kujami wulu wakoseka nakesi, wikali mukwakuheta; nimahina atooka, wuvwali kulonja wuvu weyi wubuli kumwekana, wubuli kutiya nsonyi; lanjaku niyihemba, wukwiti kumesu wumoni nawa."
67003019 Antu ami inakeng'a nayikonkololang'a nakuyifumba; jichi shaku muchima wubalumuki.
"67003020 Talenu, nemani kuchenzelu nakujonjomwena; neyi kuji muntu wukutiya izu jami, hakwenzulula chenzelu, nukwing'ila muji yena, nukujya ninji, niyena nawa wukujya nanami."
"67003021 Yowu wukwimika mushinju, nakamwitezha kushakama nanami hetanja jami jawanta, neyi chinemikili ami mushinju, nashakama naTata yami hetanja jinji jawanta nawa."
67003022 Yowu wukweti matu atiyi mwakuhoshayi Spilitu nayipompelu.
"67004001 Chiyakumini yumiyi nami nitali, hinukumona chenzelu chinenzuluki mwiwulu; hinukutiya izu jinasambilili kutiya jajing'i neyi mpùng'a, hijikuhosha nanami ninji, Inzang'a munu mwiwulu, nikumwekesheli yuma yamba kenza kukukuminina."
67004002 Hohenohu niikala nimuji Spilitu; kutala mwiwulu anashumu itanja jawanta; hetanjoju jawanta hashakama wumu.
"67004003 Yena washakamahu, kumutala wuji neyi chikwelola jamwekanang'a nikwishinaji nijichinana. Kwitanja jawanta kwanyeng'umuka kansulung'unja, kukatala kaji neyi emelalji."
"67004004 Kwitanjoju jawanta kwanyeng'umuka matanja awanta makumi ayeji nawana (24). Hamatanjowu hashakama akulumpi makumi ayeji nawana (24), anavwali mahina atooka; nikunyitu yawu kuji yibaaba yawulu."
"67004005 Mwitanja jawanta himukwijika ninzazhi nimazu nikujijima. Kumesu etanja kuji nimanong'u abutuka atanu nayeji, yowu Spilitu waNzambi wekala mutanu namuyeji."
"67004006 Kumesu etanja kuji neyi izhiya jachibanzhilu jiji neyi ilola jakezhima. Nimukachi ketanja nikunyeng'umuka itanja kwi-njo kuji amomi awana ela kwamesu hohu, nikwivumu nikunyima."
"67004007 Mumi wakusambila wuji neyi mutupa, mumi wamuchiyeji wuji neyi mwana kang'ombi, mumi wamuchisatu kumesu wuji neyi amuntu, mumi wamuchiwana wuji neyi mbuulu wukutuuka."
"67004008 Awa amomi awana akweti mpuula, iwu zhitanu nayimu, iwu zhitanu nayimu, muyawana wawu; ela kwamesu hohu hezhima kwi-njo nimukachi. Nimwaana niwufuku hiyanookang'aku nakwila nawu, Wazhila! Wazhila! Wazhila! MWANTA Nzambi Watwesha yezhima, Wajing'i kwoku, wekala kwoku, wamba kenza."
"67004009 Awa amomi chakutiyakeshawu lubanzhi lwakulema nimpuhu nakusakilila wáshakama hetanja, wáhanjang'a hayanyaka nanyaka,"
"67004010 awa akulumpi makumi ayeji nawana (24) hiyakujinata hamaseki kunyenju yanowu washakama hetanja jawanta, nakujifukula kuji yena wahanjang'a hayanyaka nanyaka. Hiyakunatila yibaaba yawu kumesu etanja jawanta,"
"67004011 nakwila nawu, Eyi MWANTA wetu, eyi Nzambi yetu, Wunateli kutambula lubanzhi lwakulema nimpuhu ning'ovu. Mulong'a yeyi waleng'eli yuma yezhima kulonja yili mwaya muchima weyi; jichi chiyekala, jichi chayileng'eluwu."
"67005001 Muchikasa chachijiilu chayena washakama hetanja jawanta hinukumona mukanja, awusoneka nimukachi nihewulu, awulamika chacheni nayilamiki yitanu nayiyeji."
"67005002 Hinukumona kang'elu wang'ovu hakubijika nezu jatiyakana ninji, Náteli kubakula mukanjowu nakulamona yilamiki yawu hinyi?"
"67005003 Nimwiwulu nihamaseki nimwishina jamaseki himwajing'i wátwesheli hela kubakula mukanjowu, hela kuwutalaku."
67005004 Ami hinukujila chacheni chikunabuli kumwekana muntu watela kubakula mukanjowu hela kuwutala.
"67005005 Mukulumpi wumu hakung'ila ninji, Bayi wujilaku; tala, Mutupa wakumuchiji waYuja, Muzhi wajaviji, nemiki mushinju wakubakula mukanja nakulamona yilamiki yawu yitanu nayiyeji."
"67005006 Hinukumona mukachi ketanja nawamomi awana nimukachi kawakulumpi, munemani Mwana kaMukoku wuji neyi anamuzhahi jehi, wukweti nseng'u zhitanu nazhiyeji, nimesu atanu nayeji, jiyi Spilitu waNzambi mutanu namuyeji anatemeshuwu mwahita iseki jezhima."
67005007 Hakwinza nakuwutambula kuchikasa chachijiilu chayenowu wajing'i washakama hetanja jawanta.
"67005008 Chanatambuliyi mukanjowu, awa amomi awana ninawa akulumpi makumi ayeji nawana (24), hiyakujinata chamesu heseki kunyenju yaMwana kaMukoku. Wezhima wawu akweti tujaja niyeng'a yawulu yakunama yenzala insensi, yowu kulombela kwawakwakuzhila."
"67005009 Hiyakwimba kamina kakaha nawu, Wunateli kutambula mukanja nakulamona yilamiki yawu; Mulong'a akuzhahili, wunamukuulili Nzambi antu akunyichiji yezhima, Akumajimi ezhima, akumatung'a ezhima, akunyunza yezhima, namashi eyi."
67005010 Anayilishi jehi wanta waNzambi niatuplistu; Hiyakuyuula hamaseki.
"67005011 Hinukwila nikumona nikutiya izu jawang'elu amavulu anyeng'umuka itanja jawanta niamomi niakulumpi; kuyichinja makombakazhi ikumi mapampa makombakazhi ikumi, nimakombakazhi amakombakazhi, akaji kuchinjewa."
"67005012 Hiyakwila nezu jatiyakana nawu, Mwana kaMukoku wazhahilewi nateli kutambula ng'ovu, Nimaheta, nimaana, niwujumi, nimpuhu, nilubanzhi lwakulema, ninkisu."
"67005013 Yuma yezhima yaleng'eluwu yekala mwiwulu nihamaseki nimwishina jamaseki nihakalung'alwizhi, niyuma yezhima yijumu, hinukuyitiya nakwila nawu, Ninkisu, nimpuhu, nilubanzhi lwakulema, niwanta, Yiikali yawáshakama hetanja jawanta, NiyaMwana kaMukoku, hayanyaka nanyaka."
"67005014 Niamomi awana hiyakwila nawu, Amena. Niakulumpi hiyakujinata heseki nakujifukula."
"67006001 Hinukumona chalamwiniyi Mwana kaMukoku chilamiki chimu chanoyu yilamiki yitanu nayiyeji, hinukutiya mumi wumu wahaji amomi awana hakwila nezu jakujijima ninji, Inzang'a."
"67006002 Nami nitali, hinukumona kawalu katooka; mukwakwenjelahu nasenji wuta wamukunzhi. Amwinka chibaaba, hakuya nakwimika mushinju kulonja nawa akemikang'a mushinju ho-o."
"67006003 Chalamwiniyi chilamiki chamuchiyeji, hinukutiya mumi wamuchiyeji hakwila ninji, Inzang'a."
"67006004 Hikukwijika kawalu kakwawu, kachinana; mukwakwenjelahu amwinka zhakufumisha kuwunja hamaseki, kulonja antu azhahang'ani. Amwinka mpoku yakabali yeneni."
"67006005 Chalamwiniyi chilamiki chamuchisatu, hinukutiya mumi wamuchisatu hakwila ninji, Inzang'a. Nami nitali, hinukumona kawalu keyila; mukwakwenjelahu nasenji chesekelu muchikasa chinji."
"67006006 Mukachi kawamomi awana hinukutiya neyi izu, hijikwila ninji, Chifwoyu chatijiku wulooku wefuku jimu, niyifwoyu yabali yisatu wulooku wefuku jimu; bayi wukisang'ana manzhi nivinyuku."
"67006007 Chalamwiniyi chilamiki chamuchiwana, hinukutiya izu jamumi wamuchiwana hakwila ninji, Inzang'a."
"67006008 Nami nitali, hinukumona kawalu katookoloka; mukwakwenjelahu wukweti izhina jinji jiyi Kufwa, nikalung'a kamulonjela munyima. Hiyakuyinka wanta wakuzhaha chibalu chamuchiwana champata yahanu hamaseki, azhahi nampoku yakabali nanzala nayipupu nawanyama ayisuma amwisang'a."
"67006009 Chalamwiniyi chilamiki chamuchitanu, hinukumona mwishina jakameng'a antu azhahiluwu, akooleli izu jaNzambi nikushimuna kwashimwinuwu."
"67006010 Hiyakubijika nezu jatiyakana nawu, Eyi Mwanta wazhila, walala, wamba kasompesha antu ashakama hamaseki mwaakanyi, kulonja kututenjela mashi etu?"
"67006011 Hiyakuyinka wezhima wawu hamuntu hamuntu, nyinkukumba yitooka, hiyakuyilezha nawu, Nookenuhu kampinzhi kanti kakwawu, ninichi chakamanishawu kuzhaha akwenu ang'amba, nianakwenu neyi chayizhahiluwu enu nawa."
"67006012 Chalamwiniyi chilamiki chamuchitanu nachimu, hikuji mutentanshi weneni; itang'wa hijikubalumuka kwiyila bwi-i neyi chikeleyi chamavuzhi eyila; kakwezhi kezhima hikakubalumuka neyi mashi;"
67006013 nitutumbwa twamwiwulu hitukuholokela hamaseki neyi yikuyu yayisu yinawulumuki chanachankang'eshuwu mutonju nampepela yeneni.
67006014 Iwulu hiyakujifumisha neyi mukanja wanavung'avung'uwu; nimapiji ezhima niyitutu yezhima hiyakuyitutulula muyajing'i.
"67006015 Anyanta ankanu ahamaseki, niatulamba, niakulumpi zhanzhita, niakwakuheta, niayilobu, nianjung'u ezhima, niabula kwikala anjung'u ezhima, hiyakubatama mumayeng'u nimumalola akumapiji."
"67006016 Hiyakuyila mapiji namalola nawu, Tuhinukilenu, mutusweki tubuli kumwekana kumesu anowu washakama hetanja jawanta, abuli kutuzuwila kuji Mwana kaMukoku;"
"67006017 mulong'a ifuku jeneni jakuyizuwila jinashiki, wukutwesha kwimanaku hinyi?"
"67007001 Chiyakumini yumiyi hinukumona ang'elu awana anemani kumbang'u zhiwana zheseki, anakwati mpepela zhiwana zheseki, kulonja kukang'esha mpepela kukunka heseki, hela hakalung'alwizhi, hela hamutonju himutonju."
"67007002 Hinukumona kang'elu mukwawu hakukanjama nakufuma kwatuntukilang'a itang'wa, wuji nachilamiki chaNzambi wamumi. Hakubijika owu ang'elu awana énkeluwu mujimu wakukisang'ana iseki nikalung'alwizhi nezu jatiyakana,"
"67007003 ninji, Bayi mukisang'ana iseki hela kalung'alwizhi hela nyitonjuku, ching'a tunalamiki jehi ambung'aNzambi yetu chilamiki hamahamawu."
"67007004 Hinukutiya mwachinjililuwu antu alamikiluwu, nkulakazhi yamakombakazhi namakombakazhi makumi awana nawana (144,000), akunyichiji yawanyana kaIsalela yezhima."
"67007005 Kumuchiji waYuja alamikiluku makombakazhi ikumi nayeji (12,000): kumuchiji walubeni alamikiluku makombakazhi ikumi nayeji (12,000): kumuchiji waGaji alamikiluku makombakazhi ikumi nayeji (12,000):"
"67007006 kumuchiji waAsheli alamikiluku makombakazhi ikumi nayeji (12,000): kumuchiji waNafwatali alamikiluku makombakazhi ikumi nayeji (12,000): kumuchiji waManase alamikiluku makombakazhi ikumi nayeji (12,000):"
"67007007 kumuchiji waSimeyona alamikiluku makombakazhi ikumi nayeji (12,000): kumuchiji waLevi alamikiluku makombakazhi ikumi nayeji (12,000): kumuchiji waIsakali alamikiluku makombakazhi ikumi nayeji (12,000):"
"67007008 kumuchiji waZebuluni alamikiluku makombakazhi ikumi nayeji (12,000): kumuchiji waYosefu alamikiluku makombakazhi ikumi nayeji (12,000): kumuchiji waBenzhamini alamikiluku makombakazhi ikumi nayeji.(12,000)"
"67007009 Chiyakumini yumiyi nami nitali, hinukumona izaza jeneni jakaji kutwesha kujichinja kuji muntu, jawantu akunyunza yezhima, akunyichiji yezhima, akumatung'a ezhima, akumajimi ezhima, anemani kumesu etanja jawanta, nikumesu aMwana kaMukoku, anavwali nyinkukumba yitooka, anakwati nyitayi yanyikoma kumakasawu."
"67007010 Hiyakubijika nezu jatiyakana nawu, Wamwinu wikali waNzambi yetu washakama hetanja jawanta, niwaMwana kaMukoku."
"67007011 Ang'elu ezhima hiyakwimana nakunyeng'umuka itanja jawanta niakulumpi niamomi awana, hiyakujinata chamesu heseki kwitanja, hiyakujifukula kuji Nzambi,"
"67007012 nawu, Amena; ninkisu, nilubanzhi lwakulema, nimaana, Nikusakilila, nimpuhu, ning'ovu, niwujumi, Yiikali yaNzambi yetu hayanyaka nanyaka. Amena."
"67007013 Kuchinka mukulumpi wumu hakung'ihula ninji, Awa anavwali nyinkukumba yitooka anyi? Afuma kujihi?"
"67007014 Hinukumwila nami, Eyi mwanta wami, yeyi weluka. Hakung'ila ninji, Wenawa anafumi kuyihung'u oyu yeneni, anakosi jehi mahinawu, anayitookeshi namashi aMwana kaMukoku to-o."
67007015 jichi chajuwu kumesu etanja jaNzambi jawanta; hiyakumukalakela nimwaana niwufuku muTembeli yinji; yena washakama hetanja jawanta wakayibuta netenti jinji.
"67007016 Hiyakatiya cheng'i nzalaku; hiyakatiya nawa cheng'i mpwilaku; hela itang'wa hijakayiyeng'umukila iyenaku, hela nkanza niyantuku."
"67007017 Mulong'a Mwana kaMukoku wekala mukachi ketanja jawanta, wakekala kabing'a kawu, wakayilombolang'a kutuseloki twamenzhi awumi; Nzambi wakakombola majilu ezhima kumesu awu."
"67008001 Chalamwiniyi chilamiki chamuchitanu nachiyeji, mwiwulu mumwena ninzo-o, kweseka neyi kwizhi mpinzhi yantesha (30 minutes)."
"67008002 Hinukumona ang'elu atanu nayeji émanang'a kumesu aNzambi, hiyakuyinka mpùng'a zhitanu nazhiyeji."
"67008003 Kang'elu wacheng'i hakwinza nakwimana kukameng'a kainsensi, nasenji cheng'a chawulu chakusenjela insensi. Hiyakumwinka insensi kulonja abombi nakulombela kwawakwakuzhila ezhima hakameng'a kawulu kaji kumesu etanja jawanta."
"67008004 Wishi wainsensi yanabombuwu jehi nakulombela kwawakwakuzhila hiwukukakumukila kumesu aNzambi, chakufuma muchikasa chanowu kang'elu."
"67008005 Owu kang'elu hakunona cheng'a chakusenjela insensi, hakuchinzesha nakesi kahakameng'a, hakuchinatila hamaseki. Hikukwila kujijima nimazu ninzazhi nimutentanshi."
"67008006 Awa ang'elu atanu nayeji akweti mpùng'a zhitanu nazhiyeji, hiyakujilong'esha nawu embi."
"67008007 Watachi hakwimba, himukulonjela nvula yamalola nikesi kakubomba namashi, hiyakuyinatila hamaseki. Chibalu chamuchisatu chahamaseki hichikusukuma bwi-i, nichibalu chanyitonju chamuchisatu hichikusukuma bwi-i, nimatahu amunyenvu ezhima asukuma nibwi-i."
"67008008 Kang'elu wamuchiyeji hakwimba; nichuma chiji neyi mpiji yeneni yiji nakusukuma, hiyakuchinatila mukalung'alwizhi."
"67008009 Chibalu chamuchisatu chakalung'alwizhi hichikubalumuka mashi, chibalu chamuchisatu chayuma yakuleng'a yekala mukalung'alwizhi yikweti wumi, hichikufwa; nichibalu chamaatu chamuchisatu hichikukisika."
"67008010 Kang'elu wamuchisatu hakwimba; kwiwulu hikukuholoka katumbwa keneni nankashi, kaji nakuya nakusukuma neyi chimunyi, kaholokela nihachibalu chamuchisatu chatulong'a, nihatuseloki twamenzhi."
"67008011 Izhina jakatumbwoku nawu, Mutonju walula. Chibalu chamuchisatu chamenzhi hichikubalumuka mutonju walula; niantu amavulu afwa nawena menzhi owu, nanochu chanabalumukuwu jehi alula."
"67008012 Kang'elu wamuchiwana hakwimba; nichibalu chamuchisatu chetang'wa acheta nikucheta, nichibalu chamuchisatu chakakwezhi, nichibalu chamuchisatu chatutumbwa; kulonja chibalu chawu chamuchisatu chibalumuki kwiyila, nimwaana wubuli kumwekana chibalu chawu chamuchisatu, niwufuku chochimu."
"67008013 Nila nikumona nikutiya, mbuulu wumu hakutuuka hakachi kaluzwizu, hakuhosha nezu jatiyakana ninji, Ihung'u! Ihung'u! Ihung'u! Mahung'u akamonawu awa ekala hamaseki nanoku kuvuma kwakavuma mpùng'a zhikwawu zhawang'elu asatu anashaluhu."
"67009001 Kang'elu wamuchitanu hakwimba, nimona nikatumbwa kanaholoki jehi kwiwulu kanashiki jehi hamaseki; amwinka ninsapi yamwikela."
67009002 Hakwenzulula mwikela nansapi oyu. Mwikeloju himukukakumuka wishi wuji neyi wamuluteng'u lweneni. Niitang'wa niluzwizu hiyikwiyila nanowu wishi wamuwinowu.
67009003 Muwishi himukufuma tubola hitukuya hamaseki; hiyakuyinka ng'ovu yiji neyi yawatunzhimbu twahamaseki.
"67009004 Hiyakuyila nawu, Bayi mukisang'ana munyenvu wahamaseki hela chuma chituuta chimu hela mutonju niwumuku, ching'a wowu antu anabuli chilamiki chaNzambi hamahamawu."
"67009005 Hiyakuyilezha nawu, Bayi muzhaha antuku; kuminenu jakuyikatisha nankashi tukwezhi tutanu. Kukatisha kwawu kuji neyi kukata kwamuntu anasumuwu kuji kanzhimbu."
"67009006 Wena mafuku owu antu akakeng'akeng'a kufwa, hiyakachimonaku; akakeng'a nankashi nawu afwi, kufwa kwakayitemuka."
67009007 Mwamwekeneni atubola ajing'i neyi atuwalu along'eshelawu jehi nzhita; hanyitu yawu haji yuma yiji neyi yibaaba yawulu; nimesu awu aji neyi mesu awantu.
"67009008 Aji nansuki neyi zhawambanja, nimazewu awu neyi anyitupa."
"67009009 Aji nayibwiiku yakusha hantulu, yiji neyi yachikung'u; lushinju lwampuula zhawu luji neyi lushinju lwamakálu, neyi atuwalu amavulu nawa akulotokela kunzhita."
67009010 Akweti nyikila neyi yawatunzhimbu niimuna. ng'ovu yakukatisha antu tukwezhi tutanu yekala munyikila yawu.
"67009011 Akweti mwanta wawu yowu kang'elu wekela; izhina jinji muHebelu jiyi Abajoni, mwijimi jaGliki wukweti izhina jaApoliyoni."
"67009012 Ihung'u jamuchimu jinahiti; tiyenu, kunashali mahung'u ayeji"
67009013 Kang'elu wamuchitanu nachimu hakwimba. Hinukutiya izu jimu hijikutiyakena kunseng'u zhakameng'a kawulu kekala kumesu aNzambi.
"67009014 Wumu hakumwila kang'elu wamuchitanu nachimu wuji nampùng'a ninji, Kasununaku owu ang'elu awana anakasuwu kukalong'a keneni Yufulati."
"67009015 Owu ang'elu along'esheleluwu jehi mpinzhi yimu niifuku jimu nikakwezhi kamu nimwaka wumu, kulonja azhahi chibalu chamuchisatu chawantu, ayikasununa nikuyikasununa."
"67009016 Kuchinja mashijika anowu akwatuwalu nkulakazhi zhiyeji zhamakombakazhi amakombakazhi (200,000,000). Hinukutiya mwayichinjililuwu."
"67009017 Mwenimu jimu munamweni atuwalu muchimwenu; akwakwenjelahu akweti yibwiiku yichinana neyi kesi, yiyila neyi wishi, niyawunsela hantulu. Ninyitu yawatuwalu yiji neyi yanyitupa; mutunwa twawu himukwijika kesi niwishi ninzazhi."
"67009018 Hiyakuzhaha chibalu chamuchisatu chawantu nayipupu oyu yisatu, nakesi nawishi ninzazhi yikufuma mutunwa twawu."
"67009019 Mulong'a ng'ovu zhawatuwalu zhiji mutunwa twawu nimunyikila yawu; mulong'a nyikila yawu yiji neyi tupela, yikweti ninyitu; jiyi yakatishang'awu nachu."
"67009020 Antu asheluhu, abulili kuzhahawu nayipupu oyu hiyabalumukili munyichima yawu aleki nyijimu yamakasawu, aleki kujifukula kuji anjemoni, niankishi zhawulu nizhasiliva nizhawuneng'u nizhamalola nizhanyitonju, zhabulang'a kumona hela kutiya hela kwenjaku."
67009021 Hiyabalumukili munyichima yawu aleki wubanzhi wawu hela kupanja kwawu hela wuzhila wawu hela wukombi wawuku.
"67010001 Hinukumona kang'elu wang'ovu mukwawu hakusuluka kwiwulu, navwali ivu, nikansulung'unja kaji kumutu winji; kumesu inji kuji neyi itang'wa; ninyenju yinji yiji neyi yishimi yakesi."
"67010002 Muchikasa chinji muji kamukanja kanyanya kakubakula jehi. Hakusha mwenju winji wachijiilu hakalung'alwizhi, mwenju winji wachimunswa heseki."
67010003 Hakubijika nezu jatiyakana neyi chabulumang'a mutupa. Chanabijikiyi yivumina yitanu nayiyeji yivuma nikuvuma.
"67010004 Chiyinavumi yivumina yitanu nayiyeji, hinukwila nami nisoneki, hinukutiya izu kwiwulu hijikwila ninji, Lamikaku yuma yinahoshi yivuminoyu yitanu nayiyeji nayilamiki, bayi wuyisonekaku."
"67010005 Kang'elu namweni nakwimana hakalung'alwizhi niheseki, hakwolola chikasa chinji chachijiilu kwiwulu."
"67010006 Hakusanyika wáhanjang'a hayanyaka nanyaka, wáleng'eli iwulu niyuma yekalamu, niiseki niyuma yekalamu, nikalung'alwizhi niyuma yekalamu, ninji, Hikukwikala kulaba nawaku."
"67010007 Ilang'a mumafuku akukeng'ayi kang'elu wamuchitanu nachiyeji kwimba mpung'a yinji, chizhinjilu chaNzambi hichikulumbuluka mwashimwiniyi kuji ambung'inji atuplofwetu."
"67010008 Izu oju jinatiyili kwiwulu hinukujitiya cheng'i, hijikuhosha nanami ninji, Yaku wutambuli mukanja wakubakula wuji muchikasa chakang'elu nemani hakalung'alwizhi niheseki."
"67010009 Hinukuya kuji kang'elu, hinukumwila nami, Anyinki kamukanjaka. Yena hakung'ila ninji, Tambulaku wukijyi kezhima; kakululisha mwivumu jeyi ilang'a mukanwa keyi kakutowala neyi wuchi."
"67010010 Hinukutambula kamukanjoku kuchikasa chakang'elu, hinukukijya kezhima. Mukanwa kami himukutowala neyi wuchi; chinajyi tohu, mwivumu mulula nikulula."
"67010011 Hiyakung'ila nawu, Ching'a wakaplofwetelang'a cheng'i yawantu amavulu ninyunza yayivulu niakwamajimi amavulu nianyanta ankanu amavulu."
"67011001 Hiyakunyinka iteti jiji neyi chuma chakweseka nachu, nawu, Nyamukaku weseki Tembeli yaNzambi nikameng'a niantu akwing'ilamu nakujifukula."
"67011002 Wushiyi chipang'u chekala hanzi yaTembeli, wuchileki tuhu; bayi wuchesekaku, mulong'a anachinki kuji azhentili. ng'anja yazhila akayijatola tukwezhi makumi awana natuyeji (42)."
"67011003 Ayinsahu ami ayeji nakayitezha kuplofweta ikombakazhi jamafuku nankulakazhi zhiyeji namakumi atanu najimu, (1,260) iku sang'a avwelawu yikeleyi hohu."
"67011004 Wenawa jiwu nyitonju yaolive yiyeji, jiwu nawa manong'u ayeji emanang'a kumesu aMwanta weseki."
"67011005 Neyi muntu wakakeng'a kuyikatisha, mukanwa kawu mwakejika kesi kakajya ayilumbu zhawu, muntu wakakeng'a kuyikatisha jimu mwakamuzhahilawu."
"67011006 Wenawa akweti wanta wakuzhika iwulu, kulonja kukang'esha nvula kunoka mukuhitila mafuku akuplofwetawu. Akweti niwanta hamenzhi amavulu kulonja kuyibalumuna ekali mashi, kulonja kweta iseki nayipupu yezhima mwakukeng'elawu mwezhima."
"67011007 Chakamanishawu wunsahu wawu, owu kanyama wákafuma mwikela, wakalwa nawu nzhita, wakayimika mushinju, wakayizhaha."
"67011008 Nyizhimba yawu yakashala mumukwakwa wang'anjoyu yeneni yatenang'awu muspilitu nawu, Sojoma naEzhipitu, kwapopeleluwu Mwanta wawu hakulusu."
"67011009 Antu akumatung'a, niakunyichiji, niakumajimi, niakunyunza, akatala nyizhimba yawu yafwa jehi mafuku asatu nefuku jachibalu, kuyizhiika mwizhamu kwonti kwawu."
"67011010 Antu ashakama heseki akazang'alala nansang'u yawu, akasehaseha, akajitemeshela temeshela yamukunkulu, nanochu chajing'i nakukabishawu antu ashakama heseki kuji wena atuplofwetu ayeji."
"67011011 Kulonjela hamafuku owu asatu nachibalu, muuya wawumi wakufuma kuji Nzambi hiwukwing'ila muji wena atuplofwetu, hiyakwimana zulumba; woma waweni wuyiholokela niwena ajing'i nakuyitala."
"67011012 Hiyakutiya izu jatiyakana kwiwulu ninji, Inzenu kunu. Hiyakuya mwiwulu mwivu, iku aji nakuyitala kuji ayilumbu zhawu."
"67011013 Hampinzhi oyu hikukukanka mutentanshi weneni, nichibalu chamwikumi chang'anja chihumuka nikuhumuka. Mumutentanshi owu himukufwa antu makombakazhi atanu nayeji (7,000). Akwawu asheluhu atiya niwoma, alemesha niNzambi wamwiwulu."
"67011014 Ihung'u jamuchiyeji jinahiti. Tiyenu, ihung'u jamuchisatu hijikwinza swayi."
"67011015 Kang'elu wamuchitanu nachiyeji hakwimba, hikukulonjela mazu akutiyakana mwiwulu nawu, Wanta wampata yamunu mwishina wunekali jehi wanta waMwanta wetu, niwaKlistu winji; wakayuula hayanyaka nanyaka."
"67011016 Owu akulumpi makumi ayeji nawana (24) áshakama kumesu aNzambi hamatanjawu awanta, hiyakujinata chamesu hamaseki, hiyakujifukula kuji Nzambi,"
"67011017 nawu, Tunakusakilili, eyi MWANTA Nzambi, yeyi Watwesha yezhima, Wekala kwoku, wajing'i kwoku, Mulong'a wunatambuli ng'ovu zheyi zheneni hiwukuyuula."
"67011018 Nyunza yazuwili, kuzuwa kweyi kwenzhili; Mwaka wunashiki jehi wakusompesha afu, Nikufweta ambung'eyi atuplofwetu niakwakuzhila Niákamang'a izhina jeyi, anyanya niamaneni; Wowu mwaka wakuzhilumuna ákukisang'ana iseki."
"67011019 Hiyakwenzulula Tembeli yaNzambi yekala mwiwulu; muTembeli yinji mumwekana nichimbang'u chachitiyang'enu chinji; múlonjela ninzazhi, nimazu, niyivumina, nimutentanshi, ninvula yeneni yamalola."
"67012001 Mwiwulu himukumwekana chinzhikizhilu cheneni; muji mumbanja wavwala itang'wa, mwishina janyenju yinji muji kakwezhi, kumutu winji kuji chibaaba chatutumbwa ikumi natuyeji (12)."
"67012002 Wuji nevumu, hakukaloka nyiteti, hakufunyisha, hakukata nyisong'u yakuvwala."
"67012003 Mwiwulu mumwekana nichinzhikizhilu chikwawu. Nami nitali, hinukumona chanzang'ombi muneni wuchinana, wukweti nyitu yitanu nayiyeji ninseng'u ikumi; kunyitu yinji kuji yibang'ula yitanu nayiyeji."
"67012004 Mukila winji hiwukukoka chibalu chamuchisatu chatutumbwa twamwiwulu, hakutunatila heseki. Chanzang'ombi hakwimana kwakwihi namumbanja wuji hanching'a, kulonja chakuvwalayi ajyi mwaninji."
"67012005 Hakuvwala mwana, himwana weyala jiyi wamba kayuula nyunza yezhima nankùnyi yachikung'u. Hiyakuhukwila mwaninji kwajiyi Nzambi nikwitanja jinji jawanta."
"67012006 Mumbanja hakutemukila muchinkalampata mwamulong'eshelawu jehi kuji Nzambi, kulonja amuhembelumu ikombakazhi jamafuku namafuku nkulakazhi zhiyeji namakumi atanu najimu (1,260)."
67012007 Mwiwulu himukwila nzhita; Mikeli nawang'elu zhinji hiyakulwa nzhita nanowu chanzang'ombi; chanzang'ombi niyena nawang'elu zhinji nawa hiyakulwa;
67012008 wena kwimika mushinju nehi; mwiwulu himwamwekeni nawa cheng'i mwakushakama wenaku.
"67012009 Owu chanzang'ombi muneni hiyakumunatila heseki; yowu kapela mukulu atenang'awu nawu jiyabolu, jiyi Satana, wajimbang'a antu ampata yamunu mwishina ezhima. Yena hiyakumunatila hamaseki niang'elu zhinji hiyakuyinatila hamu nayena."
"67012010 Nitiya niizu jatiyakana mwiwulu ninji, Ichi jinu wamwinu ning'ovu nichiyuulu chaNzambi yetu chinenzi jehi, niwanta waKlistu winji; mulong'a mukwakuyinka anakwetu nyilong'a anamunatili jehi heseki, yowu wayinkang'a nyilong'a kumesu aNzambi yetu nimwaana niwufuku."
"67012011 Hiyakumwimika mushinju namashi aMwana kaMukoku, namazu ashimwinuwu. Hiyakeng'eli wumi wawuku; nawu hela kufwa tukufwa tuhu."
"67012012 jichi enu mawulu, zang'alalenu, ninenu mwashakamamu. Oyu yihung'u yakamona iseki nakalung'alwizhi! Mulong'a jiyabolu nayisulukili, wuji nanjombu yayeni, chanelukiyi ninji kunashali jehi mpinzhi yinji yantesha hohu."
"67012013 Owu chanzang'ombi chanamoniyi anamunatili jehi heseki, hakukabisha mumbanja wavweli mwana weyala."
"67012014 Hiyakumwinka mumbanja mpuula zhambuulu muneni zhiyeji, kulonja atuukili muchinkalampata mwamuhembelawu jehi, mwakumujiishilawu mpinzhi yimu, nizhimpinzhi, nimpinzhi yachibalu (3½), kwakubula kumumonawu kuji kapela."
"67012015 Kapela hakumupumbila mumbanja menzhi neyi kalong'a, kulonja amukumpuli nampupa."
"67012016 Iseki hijikumukwasha mumbanja, hijikwasama mukanwa kaju, jiminya nikalong'a kanapumbiyi chanzang'ombi mukanwa kinji."
"67012017 Chanzang'ombi hakuzuwa namumbanja, hakufumaku ninji alwi nzhita nawanyaninji anashali, awa achiji kuhemba mwanayilezhuwu kuji Nzambi, achiji kukakela kushimuna nsang'u yaYesu."
67012018 Chanzang'ombi hakwimana hawusekulula wa kuchikumu chakalong'a.
"67013001 Hinukwimana hawusekulula wakukalung'alwizhi. Hinukumona kanyama hakufuma mukalung'alwizhi, wukweti nseng'u ikumi ninyitu yitanu nayiyeji; kunseng'u zhinji kuji yibang'ula ikumi, kunyitu yinji kuji mazhina akutuka nachu Nzambi."
"67013002 Hinukumona kanyama wuji neyi chisumpa, nyenju yinji yiji neyi yabela, kanwa kinji kaji neyi kamutupa. Owu chanzang'ombi hakumwinka ng'ovu zhinji, niitanja jinji jawanta niwanta weneni."
67013003 Mutu winji wumu hiwukumwekana neyi anawutapi chakufwa hohu; chilonja chinji chakufwa chakusukili; antu ahamaseki ezhima hiyakulonjela owu kanyama nakuhayama hohu.
"67013004 Hiyakujifukula kuji chanzang'ombi nanochu chenkayi jehi wanta winji kuji kanyama. Hiyakujifukula kuji kanyama nawu, Wuji neyi iwu kanyama hinyi? Wukutwesha kulwa ninji hinyi?"
67013005 Hiyakumwinka kanyama kanwa kakuhosha nakujisansula nikutuka Nzambi; hiyakumwitezha kukong'a mwaya muchima winji hohu tukwezhi makumi awana natuyeji (42).
"67013006 Hakwasama mukanwa kinji kulonja kutuka Nzambi, niizhina jinji, nitabanaka yinji, niáshakamang'a mwiwulu."
"67013007 Hiyakumwitezha kulwa nzhita nawakwakuzhila nikuyimika mushinju; hiyakumwinka wanta wanyichiji yezhima, niwamatung'a ezhima, niwamajimi ezhima, niwanyunza yezhima."
"67013008 Antu ezhima ashakama heseki hiyakujifukula kuji yena, wowu abuliluwu kusoneka mazhinawu, haaliluwu chikuku champata yamunu mwishina, mumukanja wawumi waMwana kaMukoku azhahiluwu."
67013009 Muntu wukweti matu akutiya atiyi.
"67013010 Muntu wukukeng'a kutwala akwawu muwujung'u, niyena nawa wakaya muwujung'u; muntu wukukeng'a kuzhaha akwawu nampoku yakabali, niyena nawa akamuzhaha nampoku yakabali. Kweniku jiku kuji kutatakena nikukuhwelela kwawakwakuzhila."
"67013011 Hinukumona kanyama wacheng'i hakwijika mwiseki; wuji nanseng'u zhiyeji neyi zhamwana kamukoku, hakuhosha neyi chanzang'ombi."
"67013012 Yena hakukong'ela kumesu anowu kanyama wakusambila mwezhima mwaya wanta wakanyamowu. Hakukanzhikizha iseki niashakamahu ajifukuli kuji kanyama wakusambila, wajing'i nachilonja chakufwa chakusukili."
"67013013 Hakukong'a niyinzhikizhilu yeneni, hela yakusulwisha kesi mwiwulu kenzi heseki kumesu awantu."
67013014 Hakujimba antu ashakama heseki nayinzhikizhilu yamwitezheluwu kukong'a kumesu anowu kanyama. Hakuyila antu ashakama heseki ninji atung'i nkishi yakanyama wajing'i nachilonja champoku yakabali wahanjili.
"67013015 Hiyakumwitezha kwonesha oyu nkishi yakanyama, kulonja oyu nkishi yakanyama yihoshi, yizhahishi nawa antu ezhima akubula kujifukula kuji oyu nkishi yakanyama."
"67013016 Hakuyila antu ezhima, nianyanya niamaneni, niakwakuheta niatuzweng'i, niabula kwikala anjung'u nianjung'u, ching'a ayifunji chinzhikizhilu hachikasa chachijiilu hela hehama,"
"67013017 kulonja kubuli muntu wukutwesha kulanja hela kulanjisha, ching'a wekala nachinzhikizhilochu, kafwampi hiizhina janowu kanyama, hela mwakumina kuchinja izhina jinji."
"67013018 Imu jimu mwekala maana, muntu wukweti kashinshi achinji mwakumina kuchinja kwanowu kanyama; hikuchinja kwezhina jamuntu. Kumuchinja hinkulakazhi zhitanu nayimu namakumi atanu najimu nakatanu nakamu. (666)"
"67014001 Nami nitali, hinukumona Mwana kaMukoku nemani hampiji yaZiyona, wuji nankulakazhi yamakombakazhi namakombakazhi makumi awana nawana (144,000), akweti izhina jinji niizhina jaTata yinji akusoneka hamahamawu."
"67014002 Hinukutiya izu kwiwulu, jiji neyi kuvuma kwamenzhi amavulu, jiji neyi kuvuma nankashi kwachivumina chanzazhi. Natiyili nawa ipumba jawakwakwimba hatujaja twawu."
"67014003 Hiyakwimbila kamina kakaha kumesu etanja nikumesu awamomi awana niawakulumpi. Hikwajing'i muntu watwesheli kujiza kaminokuku, ching'a wowu nkulakazhi yamakombakazhi namakombakazhi makumi awana nawana (144,000) anakuuluwu muji antu ahamaseki."
"67014004 jiwu abulili kujizhilola nawambanja, mulong'a hiyazhiki. jiwu alonjang'a Mwana kaMukoku kwayang'ayi kwezhima. jiwu akuuliluwu mukachi kawantu ekali nyikabu yaNzambi niyaMwana kaMukoku yatachi."
"67014005 Mutunwa twawu himwajing'i makasuku, hiyakweti hataminawuku."
"67014006 Hinukumona kang'elu mukwawu hakutuuka hakachi kaluzwizu, nasenji nsang'u yayiwahi yakatwalekahu hayanyaka, ashimuni kuji antu ezhima ashakama heseki, ninyunza yezhima, ninyichiji yezhima, niakwamajimi ezhima, niamumatung'a ezhima."
"67014007 Hakwila nezu jatiyakana ninji, Akamenu Nzambi mumulemeshi; mulong'a mpinzhi yinji yakusompesha yinashiki jehi; jifukulenu kuji wáleng'eli niiwulu niiseki nikalung'alwizhi nituseloki twamenzhi."
"67014008 Himukulonjela kang'elu mukwawu, wamuchiyeji, ninji, Babiloni Muneni nahumoki, nahumoki! Owu wanwishilang'a nyunza yezhima vinyu yanjombu yawuzhila winji."
"67014009 Himukulonjela nikang'elu mukwawu, wamuchisatu, hakuhosha nezu jatiyakana ninji, Muntu wukujifukula kuji owu kanyama nikunkishi yinji, hakwitezha kumufunja hehama jinji hela hachikasa chinji,"
"67014010 yena nawa wakanwa vinyu yanjombu yaNzambi yemawu jehi, yanahung'ununuwu mulupasa lwakuzuwa kwinji yakaji kufumpula. Akamumwesha yihung'u nakesi ninzazhi, iku ang'elu azhila aji nakutala, niMwana kaMukoku wuji nakutala nawa."
"67014011 Wishi wayihung'u yawu hiwukukakumukang'a hayanyaka nanyaka. Awa akajifukula kuji owu kanyama nikunkishi yinji nakutambula mufunja wezhina jinji, hiyakamona kunooka hela mwaana hela wufukuku."
"67014012 jihu hatela kutatakenawu akwakuzhila, ahembang'a mwayilezhang'awu kuji Nzambi nikukuhwelela kwamukuhwelelawu Yesu."
"67014013 Hinukutiya izu kwiwulu ninji, Sonekaku neyi, Kufumisha kulelu afu akufwa muji Mwanta anakooleki. Spilitu ninji, Mwamweni, kulonja akanooki; kukabakana kwawu kunamani jehi, nyijimu yawu yakayilonjela."
"67014014 Nami nitali, hinukumona ivu jitooka. Hevu oju hashakama wumu wuji neyi Mwana kaMuntu; kumutu winji kuji chibaaba chawulu, kuchikasa chinji kuji chikwakwa chatwa."
"67014015 Kang'elu mukwawu hakwijika muTembeli nakubijika nezu jatiyakana; hakubijika owu washakama hevu ninji, Shaku chikwakwa cheyi wumuni; mulong'a mpinzhi yakumuna yinashiki jehi; mulong'a yuma yaheseki yakumunawu yaswezha jehi kuha."
67014016 Wáshakama hevu hakuzwiyazwiya chikwakwa chinji heseki; amuna niiseki.
"67014017 Kang'elu mukwawu nawa hakwijika muTembeli yekala mwiwulu, niyena nawa wuji nachikwakwa chatwa."
"67014018 Kang'elu mukwawu nawa hakufuma kukameng'a, wukweti wanta wakesi; hakutambika owu wukweti chikwakwa chatwa nezu jatiyakana ninji, Shaku chikwakwa cheyi chatwa, wukung'uli yizakafu yamabuzhi amuvinyu waheseki; mulong'a mabuzhi awu aswezha jehi kuha."
"67014019 Kang'elu hakuzwiyazwiya chikwakwa chinji omu mwishina, hakukung'ula mabuzhi amuvinyu waheseki, hakuyinatila muwukamwinu, wowu wukamwinu weneni wanjombu yaNzambi."
"67014020 Wukamwinu wavinyu hiyakuwujatila kunsembwa yang'anja; muwukamwinu himukufuma mashi ashika nikuyikaba yakunyitu yawatuwalu, kuleha neyi 300 km."
"67015001 Hinukumona mwiwulu chinzhikizhilu chikwawu, cheneni, chakuhayama, chawang'elu atanu nayeji akweti yipupu yitanu nayiyeji yakukuminina, mulong'a jimu mwamanina njombu yaNzambi."
"67015002 Hinukumona chuma chiji neyi izhiya jakezhima jakubomba nakesi, ninana emikili mushinju haji kanyama, nihaji nkishi yinji, nimwachinjilawu izhina jinji; hiyakwimana natujaja twaNzambi kwizhiyoju jakezhima."
"67015003 Hiyakwimba kamina kakambung'aNzambi Mosi, nikamina kaMwana kaMukoku kakwila nawu, Eyi MWANTA Nzambi, Watwesha yezhima, nyijimu yeyi yeneni yakuhayama! Muwayang'a mwalong'a mwalumbuluka, eyi Mwanta wahayanyaka."
"67015004 Wukubula kwakama nakulemesha izhina jeyi eyi MWANTA, hinyi? Mulong'a eyi yeyi kankaweyi, yeyi wazhila hohu. Mulong'a nyunza yezhima yakenza nakujifukula kujeyi naniyi nyijimu yalong'a yiwunamwekeshi jehi."
67015005 Chiyakumini yumiyi hinukumona muTembeli yatabanaka yawunsahu yekala mwiwulu munenzuluki.
"67015006 MuTembeli oyu himukwijika owu ang'elu atanu nayeji akweti yipupu yitanu nayiyeji, anavwali mahina atooka akezhima; kumabwambu avwala nyiya yawulu."
67015007 Wumu wawenowu amomi awana hakuyinka owu ang'elu atanu nayeji yeng'a yawulu yakunama yitanu nayiyeji yenzala njombu yaNzambi wahanjang'a hayanyaka nanyaka.
"67015008 Tembeli hiyikwinzala mbe-e nawishi wunafumi kulubanzhi lwakulema kwaNzambi nikung'ovu zhinji. Hikwajing'i muntu watwesheli kwing'ila muTembeli oyuku, ching'a yipupu yitanu nayiyeji yawang'elu atanu nayeji yinamani jehi."
"67016001 Hinukutiya muTembeli izu jatiyakana, hijikuyila owu ang'elu atanu nayeji ninji, Yenu musukwili hamaseki yeng'a yitanu nayiyeji yanjombu yaNzambi."
"67016002 Kang'elu wamuchimu hakuya, hakusukwila cheng'a chinji hamaseki. Antu ajing'i namufunja wakanyama ájifukwili kunkishi yinji, hihakuyiholokela kuji mambong'ola anunka aswezha kukata."
"67016003 Kang'elu wamuchiyeji hakusukwila cheng'a chinji mukalung'alwizhi. Himukwila mashi neyi amufu, niyuma yezhima yajing'i mukalung'alwizhi yikweti wumi, hiyikufwa."
"67016004 Kang'elu wamuchisatu hakusukwila cheng'a chinji mutulong'a nimutuseloki twamenzhi amavulu, mwila nimashi."
"67016005 Hinukutiya kang'elu kamenzhi amavulu hakwila ninji, Eyi Walong'a, eyi wekala kwoku, wajing'i kwoku, Eyi Wazhila nanichi chiwunasompeshi mwenimu."
"67016006 Niwena nawa amwang'ili mashi awakwakuzhila nawatuplofwetu, Nineyi nawa wunayinwishi mashi; Chinayiteleli."
"67016007 Hinukutiya kameng'a hakwila ninji, Mwamweni, eyi MWANTA Nzambi, Watwesha yezhima, kusompa kweyi kuwasompeshang'a kwalumbuluka kwalong'a."
67016008 Kang'elu wamuchiwana hakusukwila cheng'a chinji hetang'wa. Hiyakujinka ng'ovu yakubaba antu nakesi.
67016009 Antu hiyakubabika neyena jaswezha; hiyakutuka izhina jaNzambi wukweti wanta wayipupu oyu. Kwonti kwawu kubalumuka munyichima amulemeshi yena.
67016010 Kang'elu wamuchitanu hakusukwila cheng'a chinji hetanja jakanyama jawanta. Muwanta winji mwiyila nibwi-i; hiyakutafunya majimi awu nayikatu yawu.
67016011 Hiyakutuka Nzambi wamwiwulu nayikatu yawu namambong'olawu. Sang'a alekelawu kubalumuka munyichima aleki nimwelang'awu.
"67016012 Kang'elu wamuchitanu nachimu hakusukwila cheng'a chinji hakalong'a keneni Yufulati. Menzhi inji oma nichawu, kulonja kulong'eshang'ahu jehi nzhila yakahitilawu anyanta ankanu akafuma kwatuntukilang'a itang'wa."
"67016013 Hinukumona mukanwa kachanzang'ombi, nimukanwa kakanyama, nimukanwa kakaplofwetu wakutwamba, himukwijika aspilitu azonja asatu aji neyi ayuula."
"67016014 Mulong'a wenowu hiyaspilitu awanjemoni, enja akong'a yinzhikizhilu; enja aya kuji anyanta ankanu ampata yamunu mwishina yezhima, kulonja akayipompeshi kunzhita yefuku oju jeneni jaNzambi Watwesha yezhima."
"67016015 Talenu, nakenza neyi chenzang'a ikombi! Muntu wukutona, wukuhemba mahininji, kulonja abuli kwenja nzekesi antu abuli kumona wusonyi winji, nakooleki."
67016016 Hiyakuyipompeshela kumu kwanatenuwu muHebelu nawu Amagejoni.
"67016017 Kang'elu wamuchitanu nachiyeji hakusukwila cheng'a chinji haluzwizu. MuTembeli himukufuma izu jatiyakana, jikufuma kwitanja jawanta ninji, Chinamani."
67016018 Kwila ninzazhi nimazu niyivumina. Hikukukanka mutentanshi weneni wakaji kumonang'ahu jehi mwashakaminawu antu hanu heseki. Kanja kukankang'ahu jehi mutentanshi waswezha wuji ochuku!
"67016019 Oyu ng'anja yeneni ayibalula nihasatu; ning'anja zhanyunza hizhikuhumoka; niBabiloni Muneni amwanuka nikuji Nzambi, kulonja amwinki lupasa lwavinyu lwakulenjumuka kwanjombu yinji."
67016020 Yitutu yezhima yitemoka nikutemoka; mpiji zhamaneni kumwekana nawa nehi.
"67016021 Ninvula yamalola amaneni, ilola jimu jeseka na 50 kg, hiyikufuma mwiwulu hiyikunoka haji antu. Antu hiyakumutuka Nzambi nachipupu chanvula yamalola, mulong'a chipupu ochu chabajika nankashi kutoha."
"67017001 Hikukwinza kang'elu wumu wahaji ang'elu atanu nayeji, akweti yeng'a yakunama yitanu nayiyeji, hakuhosha nanami ninji, Inzang'a kunu nikulezhi chakusompeshawu owu chivumbi muneni, washakama hamenzhi amavulu."
"67017002 Anyanta ankanu aheseki aneli ninji wuzhila, áshakama heseki anasheti vinyu yawuzhila winji."
"67017003 Hakunsenja muji Spilitu, hakuntwala muchinkalampata. Hinukumona mumbanja nashakami hakanyama kachinana, kenzala mazhina akutuka Nzambi ho-o, kakweti nyitu yitanu nayiyeji ninseng'u ikumi."
"67017004 Mumbanja navwali mahina awusombu niachinana, wajileng'aleng'a nawulu natumalola twalema wuseya, nimpelola. Kuchikasa chinji kuji lupasa lwawulu lwenzala yishimashima, yoyuma yawuzonju yawuzhila winji."
"67017005 Hehama jinji haji izhina jakusoneka nawu, CHIzhINjILU, BABILONI MUNENI, MAMA YAWAYIVUMBI NIYAYISHIMASHIMA YAHESEKI."
"67017006 Hinukumona mumbanja nasheti jehi mashi awakwakuzhila, nimashi awayinsahu akukoola Yesu. Chinamumoni nihayama nikuhayama nankashi."
"67017007 Kang'elu hakung'ila ninji, Wunahayaminiji? Tiya nikulezhi chizhinjilu chamumbanja, nichakanyama kanamweleki kaji nanyitu yitanu nayiyeji ninseng'u ikumi."
"67017008 Aka kanyama kiwunamoni kajing'uku, katataka hikwosi, keng'a katupuki mwikela, keng'a kayi nakukisika. Antu ashakama heseki, anabuli kusonekawu mazhinawu mumukanja wawumi wásonekeluwu jehi kufumisha haaliluwu chikuku champata yamunu mwishina, akahayama chakamonawu kanyama kajing'uku, katataka hikwosi, hikakwinza."
67017009 Mwenimu muji yitong'ozhoka yamaana. Oyu nyitu yitanu nayiyeji himpiji zhitanu nazhiyeji hashakamang'ayi mumbanja.
"67017010 Hiyanyanta ankanu nawa atanu nayeji; atanu anaholoki jehi, wumu wekala kwoku, mukwawu kanja enzi; chakenzayi wakashakama kampinzhi kanti."
"67017011 Owu kanyama kajing'uku, katataka hikwosi, yomweninji jiyi mwanta wamuchitanu nachisatu nawa, hiwumu wahaji akwawu atanu nayeji; hakuya nakukisika."
"67017012 Ozhu nseng'u ikumi zhiwunamoni hiyanyanta ankanu ikumi, achiji kanja atambuli chiyuulu; ilang'a akatambula wanta neyi anyanta ankanu, hamu nakanyama, mpinzhi yimu."
67017013 Wenawa akweti muchima wawu wumu wakumwinka kanyama ng'ovu yawu niwanta wawu.
"67017014 Wenawa akalwa nzhita naMwana kaMukoku; Mwana kaMukoku wakayimika mushinju, mulong'a jiyi Mukulumpi wawakulumpi, jiyi Mwanta wawanyanta; ninawa ajiyi nawu atambikewa, atonjewa, ashinshika."
"67017015 Hakung'ila ninji, Menzhi amavulu iwamona hashakamang'ayi chivumbi, hiyantu amumatung'a, himazaza, hinyunza, hiyakwamajimi."
"67017016 Ninozhu nseng'u ikumi zhiwamona, ninaka kanyama, akamuhela chivumbi, akamubalumuna kwikala chihembi hohu, akamuleka nzekesi, akajya muzhimba winji, akamushita nakesi shati."
"67017017 Mulong'a Nzambi nashi munyichima yawu zhakwila mwafuukulayi, kulonja atiyang'ani amwinki kanyama wanta wawu, njo-o nichakalumbuluka izu jaNzambi."
67017018 Mumbanja wamona hing'anja yeneni yayuulang'a anyanta ankanu aheseki.
"67018001 Chiyakumini yumiyi hinukumona kang'elu mukwawu hakusuluka mwiwulu, wuji nawanta waweni, niiseki hijikutamuka nalubanzhi lwakulema kwinji."
"67018002 Hakubijika nezu jatiyakana nankashi ninji, Babiloni Muneni nahumoki, nahumoki! Nabalumuki jehi kwikala muwushakaminu wawanjemoni, mwakujikang'ila aspilitu azonja ezhima, mwakujikang'ila nawa atuja azonja ezhima atiyang'awu antu kutama."
"67018003 Mulong'a chananwuwu vinyu yanjombu yawuzhila winji, nyunza yezhima yinaholoki. Anyanta ankanu aheseki elili ninji wuzhila, niakwakulanjulula aheseki aheteli kuyuma yajilung'ishilang'ayi nachu."
"67018004 Hinukutiya izu jikwawu kwiwulu ninji, Enu antu ami, fumenu mung'anjoyu, mubuli kutiyang'ana nanshiji zhinji, mubuli kutambula ninji yipupu."
67018005 Mulong'a nshiji zhinji zhinatiyakani mwiwulu; Nzambi naanuki jehi mwaluwilang'ayi.
"67018006 Mwinkenu mwomwenkeleliyi akwawu, mushilenuku muyeji mwomwesekela nyijimu yinji; mulupasa mwafung'ililiyi akwawu mufung'ilenumu kayeji nawa."
"67018007 Mwezhima mwajilemeshelang'ayi, nimwajilung'ishilang'ayi, mufung'ilumu nikumukatisha nikuneng'a; nanochu chelang'ayi mumuchima winji ninji, Ami nashakami nimwanta wamumbanja kwami, hinimfwila kwamuku, hinamba kamona kuneng'aku."
"67018008 jichi chakenzhila yipupu yinji mwifuku jojimu, nikufwa, nikuneng'a, ninzala; akamushita nakesi shati, mulong'a MWANTA Nzambi wúkumusompesha himukwang'ovu."
"67018009 Anyanta ankanu aheseki aneli ninji wuzhila, ánajilung'ishi ninji, akajila makumbu nikutumpa nansang'u yinji, chakamonawu wishi wakesi kakumwochawu."
"67018010 Akemena hahalehi nawoma wayikatu yinji. Akela nawu, Oyu yihung'u! Oyu yihung'u! Eyi Babiloni, ng'anja yeneni, ng'anja yakola! Kusompesha kweyi kunakuwani jehi mumpinzhi yimu hohu."
"67018011 Akwakulanjisha aheseki hiyakumujila makumbu nikumuneng'ela chikupu, mulong'a kwosi nawa wakulanja cheng'i yuma yawuku."
"67018012 Yuma yawulu, nisiliva, nitumalola twalema wuseya, nimpelola; nimahina amawahi atooka niawusombu niasenena niachinana; ninyitonju yanunka chachiwahi yezhima, niyuma yakutung'a namazhi anzovu ezhima, niyuma yakutung'a nanyitonju yalema wuseya yezhima, niwuneng'u, niyikung'u, nimalola amawahi;"
"67018013 niyuma yanunka chachiwahi yeng'i nayeng'i, niinsensi, nivinyu, nimanzhi, niwung'a walembuluka, nitijiku, niang'ombi, nianyikoku, niatuwalu namakálu, ninyizhimba niwumi wawantu."
"67018014 Yuma yiwafwilili mumuchima weyi yinakufumi jehi, yuma yatowala yezhima, niyuma yakuvwala yalema, yinakukisikili jehi, antu hiyamba kayimona nawa cheng'i nihantuku."
"67018015 Akwakulanjisha nakulanjulula yumiyi, áheteleli kuji yena, akemena hahalehi nawoma wayikatu yinji, nakujila makumbu nakuneng'a,"
"67018016 nakwila nawu, Oyu yihung'u! Oyu yihung'u! ng'anja yeneni yavwikiluwu namahina amawahi atooka niawusombu niachinana. Wajileng'aleng'eli yuma yawulu nitumalola twalema wuseya, nimpelola!"
"67018017 Mulong'a mumpinzhi yimu hohu maheta aswezha chikumahochu anakisiki jehi zhi-i. Niakulumpi zhamaatu niantu ezhima akwenjelamu kwezhima kwakukeng'a kuyawu, niakwakwenjesha maatu, niantu ezhima ahanjilang'a nyijimu yahakalung'alwizhi,"
"67018018 hiyakwimena hahalehi nakukaloka nyiteti, chakumonawu wishi wakesi kakumwochawu, nawu, ng'anjanyi yiji neyi ng'anjiyi yeneni?"
"67018019 Hiyakujisukwila lunkung'u hanyitu yawu, hiyakukaloka nyiteti nikujila makumbu, nikuneng'a nawu, Oyu yihung'u! Oyu yihung'u! ng'anja yeneni, mwajiheteshelelang'awu antu ezhima ajing'i namaatu hakalung'alwizhi nayuma yinji yaswezha kulema wuseya! Mulong'a mumpinzhi yimu hohu anamubalumuni kwikala ihembi."
"67018020 Enu mawulu, ninenu akwakuzhila, ninenu apostolu, ninenu atuplofwetu, muzang'alelenu, mulong'a Nzambi namusompeshi jehi, nayitenji jehi."
"67018021 Kang'elu wang'ovu wumu hakunyamuna ilola jiji neyi ilola jeneni jakuhalila, iloloju hakujinatila mukalung'alwizhi ninji, jichi chakanatilawu Babiloni, ng'anja yeneni, nang'ovu heseki; hiyamba kayimona nawa cheng'i nihantuku."
67018022 Kuvuma kwatujaja niyisanzhi nimahululu nimpùng'a hikwamba katiyakana nawa cheng'i mujeyi hela ifuku jimuku. Mujeyi himwamba kamwekana nawa cheng'i mukwawukalawenu hiwukalawenuku; hela mushinju wakutwa mwiyanja hiwamba katiyakana nawa cheng'i mujeyi hela ifuku jimuku.
"67018023 Hela chezhezhi chenong'u hichamba katong'eka nawa cheng'i mujeyi nichantuku. Hela izu jakalemba hela jakankang'a hijamba katiyakana cheng'i mujeyi hela ifuku jimuku. Mulong'a antu eyi, akwakulanjisha nakulanjulula, ajing'i atulamba ahanu heseki; mulong'a wajimbili nyunza yezhima nakupanja kweyi."
67018024 Muji yena awenumu mashi awatuplofwetu niawakwakuzhila niawantu ezhima azhahiluwu hanu hamaseki.
"67019001 Kulonjela hayumiyi hinukutiya neyi izu jatiyakana jaluntu lwaluvulu mwiwulu, hiyakwila nawu, Hamekenu MWANTA! Wamwinu nilubanzhi lwakulema, ning'ovu yambala yaNzambi yetu!"
67019002 Mwasompeshang'ayi mwalala mwalong'a; mulong'a nasompeshi jehi chivumbi muneni watokeshelang'a hanu hamaseki nawuzhila winji. Nzambi natenji jehi mashi awambung'inji.
"67019003 Hiyakwila kamuchiyeji nawu, Hamekenu MWANTA! Wishi winji wuji nakufwinja hayanyaka nanyaka."
"67019004 Owu akulumpi makumi ayeji nawana (24), ninowu amomi awana, hiyakujinata chamesu heseki, hiyakujifukula kuji Nzambi washakamang'a hetanja jawanta nawu, Amena! Hamekenu MWANTA!"
"67019005 Mwitanja jawanta himukufuma izu ninji, Hamekenu Nzambi yetu, enu ambung'inji ezhima, enu mwamwakamang'a, nianyanya niamaneni."
"67019006 Hinukutiya izu jiji neyi jaluntu lwaluvulu, neyi kuvuma kwamenzhi amavulu, neyi yivumina yang'ovu, nakwila nawu, Hamekenu MWANTA! Mulong'a MWANTA Nzambi yetu, Watwesha yezhima, hakuyuula."
"67019007 Tuzang'alalenu, tutiyenu kuwaha nankashi, tumulemeshenu; mulong'a kusumbula kwaMwana kaMukoku kunashiki jehi, ning'ojinji najilong'eshi jehi."
"67019008 Hiyakumwitezha mumbanjowu kuvwala mahina amawahi atooka, atamuka, akaji hataminawu. Mulong'a mahina amawahi atooka hinyijimu yawakwakuzhila yalong'a."
"67019009 Hakung'ila ninji, Sonekaku neyi, ánatambikuwu kuchawizha chaMwana kaMukoku anakooleki. Hakung'ila ninji, Wenawa jiwu mazu alala aNzambi."
"67019010 Hinukujinata chamesu heseki kunyenju yinji nami nijifukuli kuji yena. Hakung'ila ninji, Nehi, lekaku. Ami nimukwenu njung'u neyi, ninjung'u hamu nawanakwetu ashimunang'a Yesu; jifukuli kuji Nzambi. Mulong'a kushimuna kwashimunang'awu Yesu hispilitu yawuplofwetu."
"67019011 Hinukumona mwiwulu munenzuluki jehi. Kutala hikuji kawalu katooka nimukwakwenjelahu, anamuteni nawu, Washinshika, Walala. Wasompeshang'a, walwang'a nzhita mwalong'a hohu."
"67019012 Mesu inji aji neyi chikwamuzuzu wakesi, kumutu winji kuji yibang'ula yayivulu; wukweti izhina jakusoneka jehi, kwosi muntu wajilukaku ching'a yomweni hohu."
"67019013 Wavwala ihina jakwombeka mumashi; izhina jinji ajitenang'a nawu, Izu jaNzambi."
"67019014 Akwanzhita amwiwulu aji nakumulonjela, aji nakwenjela hatuwalu tutooka, anavwali mahina atooka, akaji hataminawu."
"67019015 Mukanwa kinji himukwijika mpoku yakabali yatwa, kulonja akatapi nachu nyunza; wakayiyuula nankùnyi yachikung'u. Hakujata wukamwinu wavinyu yakulenjumuka kwalenjumukang'a kuzuwa kwaNzambi Watwesha yezhima."
"67019016 Hachikowelu chinji nihekata jinji haji izhina jakusoneka nawu, MWANTA WAWANYANTA, MUKULUMPI WAWAKULUMPI."
"67019017 Hinukumona kang'elu nemani mwitang'wa. Hakubijika nezu jatiyakana, hakuyila atuja ezhima atuukang'a hakachi kaluzwizu ninji, Inzenu mupompi kuchawizha chaNzambi cheneni;"
"67019018 mujyi mbizhi yawanyanta ankanu, niyawakulumpi anzhita, niyawayilobu, niyawatuwalu nawakwakwenjelahu, niyawantu ezhima, hela hiyanjung'uku hela anjung'u, hela anyanya hela amaneni."
"67019019 Hinukumona owu kanyama nianyanta ankanu ahanu hamaseki niakwanzhita zhawu, anapompi jehi hamu, akalwi nzhita nayenowu wuji nakwenjela hakawa."
"67019020 Owu kanyama hiyakumukwatila hamu nikaplofwetu wakutwamba, owu wakong'elang'a yinzhikizhilu kumesu akanyama, yajimbilang'ayi nachu antu afunjiluwu mufunja wanowu kanyama, ajifukwilang'a kunkishi yinji. Mwayeji wawu hiyakuyumbila amomi mwizhiya jabutukang'a nakesi kanzazhi. lu, niakwanzhita yinji."
67019021 Asheluhu hiyakuyizhahola nampoku yakabali yejikili mukanwa kayenowu wajing'i nakwenjela hakawalu. Atuja ezhima hiyakwikuta mbizhi yawu.
"67020001 Hinukumona mwiwulu himukusuluka kang'elu, wuji nansapi yekela niileng'i jeneni muchikasa chinji."
"67020002 Hakukwata owu chanzang'ombi, yowu kapela mukulu, jiyi jiyabolu, jiyi Satana; hakumukasa ekali wakukasa ho-o ikombakazhi janyaka (1,000)."
"67020003 Hakumuumbila mwikela, hakumupatilamu, hakushilaku nichilamiki, kulonja abuli kujimba cheng'i nyunza, ching'a ikombakazhi janyaka (1,000) jinamani jehi. Kulonjela henohu ching'a akamusubuli kampinzhi kanti."
"67020004 Hinukumona matanja awanta niáshakamahu, anayinki jehi ng'ovu yakusompesha. Hinukumona niantu aketwiluwu nyitu kukoola kumushimuna Yesu nezu jaNzambi; hinukumona ninawa abulili kujifukula kuji owu kanyama hela kunkishi yinji, abulili kufunjawu hamahamawu nihamakasawu; hiyakuhanja, hiyakuyuulila hamu naKlistu ikombakazhi janyaka (1,000)."
"67020005 Afu asheluhu, kuhanja nehi ching'a ikombakazhi janyaka (1,000) jinamani jehi. jiku kusang'uka kwakusambila."
"67020006 Muntu wukusang'uka nawu hakusang'uka kwakusambila wakooleka, wazhila. Kufwa kwamuchiyeji hikukwikala nawanta haji wenaku; ilang'a akekala atuplistu ambala aNzambi niaKlistu, akayuulila hamu ninji ikombakazhi janyaka (1,000)."
"67020007 Chakamana ikombakazhi janyaka (1,000), akamusubula Satana mwamupatililuwu;"
"67020008 wakafumamu kulonja akayi nakujimba nyunza yekala kunsa zheseki zhiwana, wowu aGogi naMagogi, hakuyipompesha akalwi nzhita. Kuyichinja aji neyi wusekulula wakukalung'alwizhi."
"67020009 Hiyakutanjama mwatohela iseki jezhima, hiyakukuchika musumba wawakwakuzhila yoyu ng'anja yakeng'ewa. Wena hiyakuyinong'esha nakesi kakufuma mwiwulu kuji Nzambi."
"67020010 jiyabolu wayijimbili hiyakumuumbila mwizhiya jakesi kanzazhi, mwekala owu kanyama nanowu kaplofwetu wakutwamba; akayikatishang'a nimwaana niwufuku hayanyaka nanyaka."
"67020011 Hinukumona itanja jawanta jeneni jitooka, ninowu washakamahu; nimaseki nimawulu hiyakutemuka kumesu inji; hiyamweni kwakuyaku."
"67020012 Hinukumona afu, niamaneni nianyanya, hiyakwimena kumesu etanja jawanta; hiyakubakula nyikanja; hiyakubakula nimukanja wukwawu, wowu wawumi. Hiyakusompesha afu nansang'u zhayuma yelilang'awu yasonekeluwu jehi munyikanjoyu."
67020013 Kalung'alwizhi hakulubula afu ajing'umu; kufwa nakalung'a hiyakulubula afu ajing'umu; hiyakuyisompesha wezhima wawu hamuntu hamuntu mwomwelililang'awu nyijimu yawu.
"67020014 Kufwa nakalung'a hiyakuyumbila mwizhiya jakesi. Kweniku jiku kufwa kwamuchiyeji, yowu izhiya jakesi."
"67020015 Muntu abulili kuwanawu wakusoneka mumukanja wawumi, amuumbilili mwizhiya jakesi."
"67021001 Hinukumona iwulu jajiha niiseki jajiha; mulong'a iwulu jakusambila niiseki jakusambila ahita jehi, nikalung'alwizhi nawa kwosi."
"67021002 Hinukumona ng'anja Yazhila, yowu Yelusalema yayiha, yiji nakusuluka kuji Nzambi kwiwulu, ayilong'esha jehi neyi kankang'a anawahishuwu kulonja asumbuki namfumwinji."
"67021003 Hinukutiya izu jatiyakana jikufuma mwitanja jawanta ninji, Tiya, tabanaka yaNzambi hiyiji nawantu; yena wakashakama nawu, niwena akekala antu inji; Nzambi yomweni wakekala nawu, wakekala Nzambi yawu."
67021004 Wakayikombola majilu ezhima kumesu awu; hikwakekala nawa cheng'i kufwaku; hikwakekala nawa cheng'i hela kukata hela kujila hela kuneng'aku. Yuma yakusambila yinahiti jehi.
"67021005 Owu washakama hetanja jawanta hakwila ninji, Tiya, hinukubalumuna yuma yezhima yiikali yayiha. Hakung'ila ninji, Sonekaku, mulong'a mazu awa atela kukuhwelela, alala."
"67021006 Hakung'ila ninji, Chinamani jehi. Ami yami Alefwa, yami Omega; yami Wakusambila, yami Wakukuminina. Muntu wukutiya mpwila nakamwinkahu menzhi akukaseloki kamenzhi awumi chakaji kulanja."
"67021007 Muntu wukwimika mushinju wakaswana yumiyi; nakekala Nzambi yinji, niyena wakekala mwanami."
"67021008 Hakwila akwawoma, niabula kukuhwelela, niatama nankashi, niambanzhi, niayivumbi, niakwakuhong'a nakupanja, niakwakupesha, niakwakutwamba ezhima, akwikalang'a mwizhiya jahang'a nakesi kanzazhi. Kweniku jiku kufwa kwamuchiyeji."
"67021009 Hikukwinza kujami kang'elu wumu wahaji awa ang'elu atanu nayeji, ajing'i nayeng'a yakunama yitanu nayiyeji, yenzala yipupu yakukuminina yitanu nayiyeji. Hakuhosha nanami ninji, Inzang'a kunu nikulezhi kankang'a, ing'ojaMwana kaMukoku."
"67021010 Hakumfumishahu muji Spilitu, hakuntwala kumpiji yela nikutoha nikuleha, hakunlezha ng'anja Yazhila yowu Yelusalema, yiji nakusuluka kuji Nzambi kwiwulu;"
"67021011 yiji nalubanzhi lwakulema kwaNzambi. Chezhezhi chayu chiji neyi ilola jaswezha kulema wuseya, neyi ilola jamwekana nikwishinaji to-o nakukezhima."
67021012 Yiji nampwembu yeneni yayilehi; kumpwembu kuji yenzelu ikumi nayiyeji (12); kuyenzelu oyu kuji ang'elu ikumi nayeji (12). Hayenzelu oyu asonekahu mazhina anyichiji yawanyana kaIsalela ikumi nayiyeji (12).
"67021013 Kumusela yenzelu yisatu; kukabeta kakuchimunswa yenzelu yisatu, kukabeta kakuchijiilu yenzelu yisatu; kumuzhika yenzelu yisatu."
"67021014 Oyu mpwembu yang'anja yiji namalola achikuku ikumi nayeji (12), haji nimazhina awapostolu ikumi nayeji (12) aMwana kaMukoku."
"67021015 Yena wajing'i nakuhosha nanami wajing'i neteti jawulu, jakweseka nachu ng'anja niyenzelu yayu nimpwembu yayu."
"67021016 Oyu ng'anja yekala muwana, yela nikuleha nikutoha kwokumu. Yena hakweseka ng'anja nanoju iteti, 2,200 km. Nikuleha kwayu, nikutoha kwayu, nikuleha kwayu kwakwiwulu kwesekana."
"67021017 Hakweseka nimpwembu zhimita 65, mwomwesekelang'a muntu, kafwampi mwomwesekelang'a kang'elu."
"67021018 Oyu mpwembu ayitung'a namalola amwekana nikwishinaji to-o. ng'anja yekala yawulu wakoseka, yakezhima neyi chibanzhilu."
67021019 Yikuku yampwembu yang'anja ayiwahisha namalola ezhima alema wuseya eng'i naeng'i. Ilola jakusambila jachikuku jajing'i jamwekena nikwishinaji to-o; jamuchiyeji jawuzeeli; jamuchisatu jawukunju; jamuchiwana jaemelalji;
67021020 jamuchitanu jiyila; jamuchitanu nachimu jichinana; jamuchitanu nachiyeji jawunsela wutokoloka; jamuchitanu nachisatu jamafu anyitonju; jamuchitanu nachiwana jawunsela; jamwikumi jamatahu amunyenvu; jamwikumi nachimu (11) jawuzeeli wiyila; jamwikumi nachiyeji (12) jawusombu.
"67021021 Oyu yenzelu ikumi nayiyeji (12) himpelola ikumi nazhiyeji (12), chenzelu mpelola yimu, chenzelu mpelola yimu, yenzelu yezhima ikumi nayiyeji (12) chochimu. Mukwakwa wanoyu ng'anja hiwulu wakoseka wamwekana nikwishinaji to-o."
"67021022 Hinamwenumu tembeluku; mulong'a MWANTA Nzambi Watwesha yezhima, niMwana kaMukoku jiwu Tembeli yayu."
"67021023 Oyu ng'anja hiyakeng'a hela itang'wa hela kakwezhi kulonja yitong'eki mwoku. Mulong'a lubanzhi lwakulema kwaNzambi jilu lwatong'ekang'amu, niinong'u jayu hiMwana kaMukoku."
"67021024 Nyunza yakenjelang'a muchezhezhi chayu, nianyanta ankanu aheseki aletelang'amu yuma yawu yayiwahi yalema."
"67021025 Yenzelu yayu hiyamba kayenzela namwaanaku, mulong'a mwenomu wufuku mwosi."
67021026 Akaletelamu niyuma yanyunza yayiwahi yalubanzhi lwakulema kwawu.
"67021027 Himwakeng'ila mwoku hela chuma nichimu chazhilola, hela muntu welang'a chishimashima hela kutwambaku, ching'a wowu asonekawu jehi mumukanja wawumi waMwana kaMukoku hohu."
"67022001 Hakunlezha kalong'a kamenzhi awumi, kakekema neyi ilola jakezhima, kaji nakufuma mwitanja jaNzambi jawanta, jojaMwana kaMukoku."
"67022002 Mukachi kamukwakwa wayu, niishinaji niishinaji jakalong'a, haji mutonju wawumi, wasong'ang'a nyichiji yanyikabu ikumi nayiyeji (12); wasong'ang'a nyikabu yinji hakakwezhi hakakwezhi. Mafu anowu mutonju akuuka nachu nyunza."
"67022003 Hikwamba kekala nawa cheng'i ishing'uku. Itanja jaNzambi jawanta, jojaMwana kaMukoku, jakekalang'a mwenomu."
"67022004 Ambung'inji amba kamukalakelang'a, amba kamumonang'a kumesu; niizhina jinji jakekalang'a hamahamawu."
67022005 Hikwamba kekala cheng'i wufukuku; hiyakakeng'a nawa hela chezhezhi chenong'u hela mwaana wetang'waku; MWANTA Nzambi jiyi wakayitong'ekelang'a chezhezhi to-o. Akayuulang'a hayanyaka nanyaka.
"67022006 Hakung'ila ninji, Mazu awa alala, atela kuyikuhwelela. MWANTA Nzambi yawaspilitu awatuplofwetu natemeshi kang'elu alezhi ambung'inji yuma yikukeng'a kwinza swayi."
"67022007 Talenu, yami nukwinzowu swayi. Muntu wukuhemba mazu awuplofwetu wamukanjiwu nakooleki."
"67022008 Yami Yowanu nela nikutiya nikumona yumiyi. Chinelili nikutiya nikumona, hinukujinata chamesu heseki nakujifukula kunyenju yayenowu kang'elu wanlezheli yumiyi."
"67022009 Hakung'ila ninji, Nehi, lekaku. Ami nimukwenu njung'u neyi; ninjung'u kwami neyi eyi, hamu nawanakwetu atuplofwetu ninawa ahembang'a mazu amukanjiwu; jifukuli kuji Nzambi."
"67022010 Hakung'ila ninji, Bayi wulamika mazu awuplofwetu wamukanjiwuku; mulong'a mpinzhi keng'a yishiki."
67022011 Muntu waheng'a aheng'ang'a kwinji; muntu wamazhilu ekalang'a wamazhilu kwinji; muntu walong'a along'ang'a kwinji; muntu wazhila azhilang'a kwinji.
"67022012 Talenu, yami nukwinzowu swayi; niji nawulooku wami wakwinka antu ezhima mwesekela nyijumu yawu."
"67022013 Ami yami Alefwa, yami Omega; yami Tachi, yami Insa; yami Wakusambila, yami Wakukuminina."
"67022014 Ákukosa mahinawu kulonja akatweshi kushika kumutonju wawumi kulonja akeng'ili muyisu yang'anja, anakooleki."
"67022015 Atuwa, niakwakuhong'a nikupanja, niayivumbi, niambanzhi, niakwakupesha, niezhima akeng'ang'a nielang'a yakutwamba hiyekala mung'anjaku."
"67022016 Ami Yesu natemeshi kang'elu kami kulonja ashimwini yipompelu yumiyi. Yami muzhi, yami wamutang'a wajaviji, yami Katumbwa katong'ekang'a nabujiji."
"67022017 NiSpilitu ninsumbuki hiyakwila nawu, Inzang'a. Muntu wukutiya niyena eli ninji, Inzang'a. Muntu wuji nampwila enzi, yowu wukukeng'a kutambula, atambuli menzhi awumi chakaji kulanja."
"67022018 Hinukukonkomwena antu ezhima akutiya mazu awuplofwetu wamukanjiwu, nami, neyi muntu wakalunzhika kumazu awa, Nzambi wakamulunzhikila yipupu yanasonekuwu mumukanjiwu."
"67022019 Neyi muntu wakafumisha kumazu amukanja wawuplofwetu iwu, Nzambi wakafumisha iseka jinji jakumutonju wawumi, niilung'a jinji mung'anja Yazhila, eng'a, nikuyuma yanasonekuwu mumukanjiwu."
"67022020 Wúkushimuna yumiyi ninji, Eng'a, yami nukwinzowu swayi. Amena, inzang'a Mwanta Yesu."
67022021 Luwi lwaMwanta Yesu lwikali nawakwakuzhila. Amena.
