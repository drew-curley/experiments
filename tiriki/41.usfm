\id mat
\ide UTF-8
\toc1 MATAYO
\toc2 MATAYO
\toc3 mat
\h MATAYO
\mt MATAYO
\c 1
\cl MULIANGO 1

\p
\v 1 Shitapu shyu Luvamba lwa Yesu Kristo, mwana wa Daudi, mwana wa Abrahamu. 
\v 2 Abrahamu  yivula Isaka, Isaka yivula Yakobo, Yakobo niyivula  Yuda, na vamwavo veve. 
\v 3 Yuda niyivula khu Tamara vaana  Perezi nende Zera Perezi niyivula Hezironi,Hezironi niyivula Raama.
\v 4 Raama  yivula Aminadabu; Aminadabu yivula Nashoni, Nashoni yivula  Salmoni. 
\v 5 Salumoni ni yivula Boaz  khurula khu  Rahabu; Boaz yivula Obedi khurula khu Rutsi; Obedi yivula Yese. 
\v 6 Yese yivula  Mwami  Daudi, Daudi mwami  yivula Solomon khurula khu mukhali wali wa Uria.
\v 7 Solomon yivula Rehoboamu, Rehoboamu yivula Abiya, Abiya ni yivula Asa. 
\v 8 Asa yivula Yehoshafati, Yehoshafati  Yoramu; Yoramu yivula Uzia.
\v 9 Uzia yivula  Yotsamu, Yotsamu  yivula  Ahazi. Ahazi  yivula Hezekia 
\v 10 Hezekia yivula Manaase; Manaase yivula Amoni; Amoni yivula Yosia; 
\v 11 Yosia yivula Yehoyakini na avamwavo veve inyanga ya vaisraeli vahilwa  muvuhambe Babilonia.
\v 12 Lwavalerwa khurul muvuhambe Babilonia,Yehoyakini yivula Shalitieli, Shalitieli yivula Zerubabeli; 
\v 13 Zerubabeli yivula  Abihudi, Abihudi yivvula Eliakimu, Eliakimu yivula Azori. 
\v 14 Azori yivula Sadoki; Sadoki yivula Akimu, Akimu yivula Eliudi.
\v 15 Eliudi yivula Eliazari,  Eliazari yivula Matsani, Matsani yivula Yakobo; 
\v 16 Yakobo yivula Yosefu: musaza wa Mariamu wivula Yesu ulaangwa Kristo. 
\v 17 Makhula koosi khurangila Abrahamu khudukha khu Daudi ni makhula likhomi na kane; khurula khu Daudi  khudukha  inyanga yuvuhambe vwa Babilonia  ni makhula likhomi na kane; khurula inyanga yu vuhambe vwa Babilonia khudukha khu Kristo ni makhula likhomi na kane.
\v 18 Khwivulwa khwa Yesu khwalindi. Mariamu mama wewe lwayali  ni yavekhwa khu Yosefu, nashili mukhana mujima, yanyolekha nali ni nda khuvirila khu zinguulu tsya Roho Mutakatifu. 
\v 19 Yosefu musaza wewe yali mundu mulunji, shiyenya khudukha mutsisoni, yenya khumulekha kalaha.
\v 20 Lwayali naganakanaanga makhuva yaka, henza ingerosi yu mwami yalolekha khuye mu malooro,na yavoola," Yosefu musoleli wa Daaudi, ukha heenda nukhulekha khumuvukula Mariamu  khuva mukhali wowo.Shichila uvelekhelwe ni khuvunyali vwa Roho Mutakatifu. 
\v 21 aliivula mwaana muyai,liira lye ulamulanga Yesu, shichira ye alahonyinya vandu khurula mu vwoni vwavo."
\v 22 Kavele ndio kadukhe kavoolwa nu mwami khuvirila khu  muporofeti; 
\v 23 Heenza, mujima alaheriza, alivula mwana; valamulaanga Imanueli;
kali khuvola Nyasaye halala na khutse.
\v 24 Yosefu lwa yavukha khurula mutsindoolo, yakhola shiinga  ingelosi yu mwami ya muvoolera; navukula  mukhali wewe. 
\v 25 Shiyaali naye khudukha lu mwana yivulwa; na mukulikha liira Yesu.
\c 2
\cl MULIANGO 2

\p
\v 1 Yesu yiivulwa mu Bethlehemu yi  Vuyuda zinyiinga tsya Herode mwami, heenza, vajeli varula ivukwi ni va dukha Yerusalemu. 
\v 2 Vareeva alihena wivuliilwe  mwami  wa vayuda? Shichira khuloli ing'ereng'ani yeye khurula ivukwi, khwiitsi khumusigamira. 
\v 3 Herode mwami lwayahulira yaga yakanakaana nasumbukha mu mwoyo kwekwe, halala na Yerusalemu yoosi.
\v 4 Ni ya khavunjeritsa vasalisi , na vang'odi va vandu yakhaviritsa livoola lyavo," Kristo yivuliilwe hena?" 
\v 5 Vamuvoolera Mubethelehemu yi Vuyuda,  khuli kang'odwa nu  muporofeti; 
\v 6 Bethlehemu lidala li Vuyuda, shyuli mutiti muvuyuda, shichira mwimilili alarulamu ulivaliinda vandu va Israeli.
\v 7 Herode yavalaanga vajeli na vareva mulyenyeritsa inyiinga yi  ing'ereng'ani yalolekha khuvo. 
\v 8 Yavaruma khutsya Bethlehemu; na vola, mutsyi mukhaviritse mwaana, mwakhamunyola munderele likhuva, khandi inze ndize khumusigamira."
\v 9 Lwavali vakhamala khuhulira mwami, vatsya, ing'ereng'ani yavalola ivukwi yali imbeli wavo khandi, yiitsa ni sinjira hu mwana yali. 
\v 10 Lwa valola ing'ereng'ani vayanzitswa nu vuyanzi vukali.
\v 11 Vamanya ni vinjira munsu, valola khaana na mama wewe Mariamu, vamusikamira, nivafungula tsikipa tsyavo, vamuha  vihanwa; izahabu,  vihuunya mwayu mulahi na manemane. 
\v 12 Nyasaye yavakaya mumalooro,vavule khukalukha wa Herode, valonde khunjira yiindi yukhutsya mushivala shavo.
\v 13 Lwavali vakhatsya, heenza ingerosi yu mwami ya lolekha khu Yosefu mumalooro, navola vuukha uvukule mwaana na mama wewe, mwilukhile Egepeti, mumenye yo khudukha lwa ndimuvolera likalukha,shichira Herode akhavaanga khumwononyinya mwana. 
\v 14 Ya vukha  navukula mwaana halala na mama wewe mbutukhu, ni vatsya Egepeti. 
\v 15 Vamenya yo khudukha likhutsa lya Herode, kadukhe khurwekhitswa kavoolwa nu Mwami nu khung'odwa nu muporofeti, wavola "khurula Egepeti nanji mwana wanje."
\v 16 Lwa Herode yalola umali khukatswa na vajeli, yitsula vurima na ruma  vasikali, vadukhe khwiira vaana voosi vali mu Bethlehemu ni mihiga jiviri anoho hasi nu mutsiinzakho tsyosi khulondekhana ni ya vajeinyiinga li vavula khukalukha khuye.
\v 17 Kalaakwa nu mu porofeti Yeremia kamanya kadukha khurwekhitswa, 
\v 18 Mwoyo kuhulilikhanga Rama,
lilila, lilisioma linyikhi, Raeli alililanga vaana veve, akhavujirira khuhonjeritswa, shichira shivaliho.
\v 19 Lwa Herode ya khutsa,  Ingerosi yu mwami yalolekha khu Yosefu mumalooro nali Egepeti. 
\v 20 "Vukha na uvukule mwana na nyina wewe, uzi Israeli, yavo vakhavanga  liiva lyu mwaana vamali khukhutsa." 
\v 21 Yavukha, navukula mwaana na mama wewe niviitsa mushivala sha Israeli.
\v 22 Lwa yahulira Arkelao naye yali niyamihanga Ivuyahudi,havugono ha tata wewe Herode,  yaria khutsyayo.Nyasaye lwayali namukayi mumalooro yavira natsya  Galilaya. 
\v 23 Yikhala mulidala lya Nazareti, kadukhe  khukhurwekhizwa kavoolwa na vaporofeti,  alalangwa  mnazarayo.
\c 3
\cl MULIANGO 3

\p
\v 1 Mumatukhu yako  Yohana mubatisi, yiilwatsa mushangalangwe shi Vuyuda. 
\v 2 Navoolanga ,mwikanile munye,shichila vwami vwa Nyasaye vuli hiimbi. 
\v 3 Na wuyu naye wa Isaya muporofeti yavoola makhuva keke naavoola, makambo kaa oyo uhanzukhaanga mushangalangwe, muloombe injira yu mwami, mulunjikhitse rhujira rhwerhwe.
\v 4 Na Yohana mwene woyo yali ni inguvu yalombelwa khu vwoya vwi ingamia, nu lukhova lwishisero mushisindi shyeshye, na shyukhulia sheshe shali  tsiisichi nu vuushi vwu mbulimo. 
\v 5 Vandu voosi va Yerusalemu ni Ivuyuda, halala na madala koosi kali hiimbi nu mujera gwa  Yorodani va mwitsila. 
\v 6 Na ya vabatisa mu  mujera gwa Yorodani, na nivikanira vwoni vwavo.
\v 7 Na vutswa lwa ya lola  vafalisayo na masadukayo niviitsa mbunyishi khubatiswa, yavavoolera, 
"O munye likhula lyi tsinsukha, wiina yamuvoolera munyala  khwihononokha vurhima vwa Nyasaye vwitsanga?" 
\v 8 Mulerhe makhuyu kamanyinyanga likanila. 
\v 9 Muvule khukanakaana nu khwivoolera, muli vaana va Abrahamu;  mvoolera, Nyasaye ali novunyali khuchengulila Abrahamu vaana khurhula khu machina yaka.
\v 10 Lwene yulu ihaywa yirhechekhitswe khurhema misaala khurhanjira khumiri,khulwayako musaala kwosi kuvula khwama makhuyu malahi kularhemwa, nu khusuvwa mumulilo. 
\v 11 Inze mubatisanga mumatsi khutukhila mulikanila, navutsa woyo wiitsanga inyuma wanje ali ni tsingulu  khuumbira, vilarho vyevye shinyala khuchinga taawe: mwenoyo yiitsa khuvabatisa mu Roho mutsyenukhu, nu mumuliro. 
\v 12 Lutelu lwelwe lukhwelula ali nalwo mumukhono kwekwe, aliitsa khweya hasi hehe maavunjelitse inganu yeye mushachi, navutswa ikhulio ilasambwa mumulilo kukhatsimanga taawe.
\v 13 Yesu yiitsa khurhula Galilaya natukha khu Yorodani, ha Yohana yali  atukhe khubatiswa naye. 
\v 14 Yohana yacheliza khumukaya na muvoolelra, yinze ndukhana khubatiswa na yiwe na wiiza khwinze? 
\v 15 Yesu yamuvoolela, lekha kave ndiono khulwenuyulu, shichila kakhutukhila khurhwekhitsa vulunji vwoosi. Na Yohana yamanya  na  mwiyamira.
\v 16 Na Yesu lwa yali niya khabatiswa, yarhula mumatsi vulunji; na heenza  likulu  lyikukha khuye,na lola Roho wa Nyasaye  yikha khuye  khuli Shituti, ni shiyela khu murhwi kwekwe. 
\v 17 Mwoyo khurhula mwikulu  kwavoola, "Uyu neye mwana wanje muyanze, nyanzizwa naye"
\c 4
\cl MULIANGO 4

\p
\v 1 Yesu yimililwa na Roho Mutakatifu  mushangalangwe, atukhe khuchelitswa na shetani. 
\v 2 Na lwa yali ni yakhahoonga  vuchila lilya matukhu makhomi kane, mmbasu nu vutukhu, yahulila inzala. 
\v 3 Na muchelitsi yamanya niyiitsa khuye, namuvoolela, "Niiva uli mwana wa Nyasaye, loomba majina yaga kave mikati". 
\v 4 Yesu yarevula na muvoolela kang'odwa, "Muundu shialava mwoyo shichila mikati taawe, nikhali alava mwoyo shichila vuli likhuva lirula  mumunwa kwa Nyasaye.
\v 5 Shetani yamuhila mu litala litakatifu, namuvikha khu shisekese shi  litempeli 
\v 6 Na muvoolela, "Niiva uli mwaana wa Nyasaye, isuuve hasi ; shichila kang'odwa, alahaana tsingerosi vakhulinde:na mmakhono kavo valakhuchinga ikulu, uvule khwisikarhala shilenje shyoshyo."
\v 7 Yesu yamuvoolela, kaang'odwa khandi, "ukhachelitsa mwami Nyasaye wowo." 
\v 8 Khandi shetani yamuvukula na muhila khushikulu shirambi muno, na mumanyinya vwami vwoosi vwishivala, nu vukhumi vulimu. 
\v 9 Na muvoolela, "vindu yivi  ndakhuha, niva ulagwa hasi usikamile."
\v 10 Na Yesu yamanya na muvoolela, rhula khu inze, shetani: shichila kaang'odwa" yiwe ulasikamila  Nyasaye ye wonyene nu khumurhumikhila." 
\v 11 Shetani  yamanya na lekhana naye, heenza tsingelosi viitsa ni vamurhumikhila.
\v 12 Lwa Yesu yahulila Yohana umali khuvikhwa mushivoho, yarhula natsya Galilaya. 
\v 13 Ni yakharhula Nzareti, yiitsa namenya {Kapenaum} ili himbi khunyanza, mutsinzakho tsya Zabulon na Naphtali.
\v 14 Kakholekha ndi khukatukhe kaalagwa nu muporofeti Isaya, lwayavoola, 
\v 15 " Mushivala shya Zabulon, nu mushivala shya Nephthali, munjira yi inyanza, imbeli wa Yorodani, Galilaya ya vanashivala! 
\v 16 vandu vamenya mushisundi valooli vulavu vugali; na khuyavo vamenyanga mushivala nu mu shinini shyi shisundi shilikhuza,  khuvo vulavu  vusenukhe."
\v 17 Khurhula inyiinga yeyo Yesu yarhanga khwilwatsa, na voola "Mwikanile; shichila vwami vwu mwigulu  vuli hiimbi."
\v 18 Lwa Yesu , yali na cheendanga khu luchiinga lwi inyanza  ya Galilaya, ya loola vaamwavo vavili, Simoni, walangwa Petro, na Andrea amwavo wewe, nivasuuvanga ineti yavo mu inyanza: shichila vali valuvi vi tsisutsi. 
\v 19 Yavavoolela, "Hambi munonde,  nadamukhola a valuvi va vandu." 
\v 20 Valekha vwangu tsineti tsyavo, nivamulonda.
\v 21 Lwa Yesu yali na rhula haweneyaho, yamanya alole vamwaavo vandi vavili: Yakobo mwaana wa zebedayo, na Yohana amwavo wewe, vali mu lyarho na papa wavo Zebedayo, nivanavanga tsineti tsyavo, navalaanga. 
\v 22 Navo valekha vwangu lyarho na papa wavo, ni vamulonda.
\v 23 Yesu yajeenda mu Galilaya mwoosi, ni yiilwatsa mu masinakoki gavo, nu khulandiza Ivanjeli yu vwami vwu mwigulu, na honyinya malwale koosi, nuvudedekhere vw0osi muvandu. 
\v 24 Lukhumu lwelwe lwalanda mu Syria yosi; ni vamulerela vandu voosi valwale vitsinganu tsyoosi, vaminikha na yavo vali na matimoni, vashiinda  indulume, vafokoya,na va honyinya vosi. 
\v 25 Mukanda mukali kwamulonda, khurhula Galilaya , na Dekapoli, na Yerusalemu, na Yuda, nu khulujerekha  lwu  muchela kwa Yorodani.
\c 5
\cl MULIANGO 5

\p
\v 1 V1Lwa Yesu yalola mikanda cha vandu , ya niina mushikulu niyikhala, na veechitswi veve niviitsa khuye: 
\v 2 Nayakhunula munwa gwegwe na veechitsa na voola, 
\v 3 Vali nu vugasu vali nuvudakha mu mioyo chavo shichira vwami vu mwikulu nu vwavo. 
\v 4 Vali nu vugasu yavo valilaanga:shichira valahonjeritswa [khuleminywa].
\v 5 Vali nu vugaasu yavo vali nuvuhooma shichira valanyoola miandu chi mwirova. 
\v 6 Vali nu vugaasu vali ni inzala nu vuluhu vwa kakilikali:shichira valiikuritswa. 
\v 7 Vali nu vugaasu vali ni tsimbavasi  :shichira valavelwa tsimbavasi. 
\v 8 Vali nu vugaasu vali vaseretse mu mioyo:shichira valaloola Nyasaye.
\v 9 Vali nu vugaasu valombi vi mileembe:shichira valalaangwa vaana va Nyasaye. 
\v 10 Va nu vugaasu yavo vataambitswa shichira vwakilikali: shichira vwami vwu mwikulu nu vwenyu.
\v 11 Muli nuvugaasu munye lwa vandu vamwambakhananga nu khuvataambitsa nu khuvoola vindu vidamanu vyuvuvehi khumunye shichira inze. 
\v 12 Muyaanze na muve nu vuyaantsi vunyikhi shichira nindio vataambitswa vaporofeti vali imbeli wenyu.
\v 13 Munye muli munyu kwi lilova:na munyu nu kugoritse shinoji shakwo,shukulava munyu khandi,navutsa kulasuvwa ilwanyi, nu khuduvakwa ni virenje vya vandu. 
\v 14 Munye muli vulavu vwilirova.Lidala lili  khushikulu shilinyala khuviswa.
\v 15 Vandu shivahambitsa itaaha nukhuchivisa mulwalo, navutsa vavikha khu imesa, ni yaakha , yaakhe khuvoosi vali munsu. 
\v 16 Vulavu vwenyu vwaakhe khuvandu, na valole vikholwa vyenyu vilahi, na vitsominye Tata weru uli mwikulu.
\v 17 Mukhakanakaani  ndiitsa khuliononya lilako, anoho vuporofeti: shindinza khwononyinya, navutsa  khurwekhitsa. 
\v 18 Kakelikali vavoolera, liikulu ni lilova vilavira, navutsa inukuta khali indala shilagora mulilaga, khudukha vindu vyoosi virwekhitswe.
\v 19 Khulwayako mundu    ulimunaka lilala khu maloko yaka, khandi nu yeechitsa vandu khukamunaka, alalaangwa mutiititi mu vwami vu mwigulu, na ulieechitsa koosi nukhukhola, alalangwa mukali mu vwami vu mwikulu. 
\v 20 Khuvavoolera munye , vuluunji vwenyu vukhavira vuluunji vwa vang'odi na vafarisayo, shi mulinjira mu vwami.
\v 21 Munye mwahulira kavoolwa mu zinyinga zia khale, ukhiira taawe,na khuvoosi wiira alava muvutinyu vwi likhalachilwa. 
\v 22 Navutswa vavoolera  munye, khuvoosi uliiva nu vurima khu amwavo wewe vuchira shivune shioosi. alava muvutinyu vwilikhalachilwa nakhu voosi u  livoolera  amwavo wewe, "uli mundu musilo" alayaalwa mu shiina sha vamihii  ; na khu voosi ulimuvoolera amwavowe,  "Uli muyiingwa" alava muvutinyu khusuuvwa mumuliiro ku mu shihatisi.
\v 23 khulwayako nuva  nuleera isadaka khuvwali, ma wiitsukhitse amwavo  wowo akhugosere, 
\v 24 Lekha isadaka ha vwali, ma utsi khuloomba mileembe na amwavo wowo, khu wiitse khuhana isadaka yoyo.
\v 25 Loomba lihuliikhitsana vwangu nu muyaali wowo, numushili khuinjira nashili khuhila mukoti, anoho muyaali alakhuhira khumukhalachi, na mukhalachi alakhuvikha mu makhono ku musikali na ulahilwa mucheela. 
\v 26 Kakiliikali muvoolera, shularula ilwanyi nu kharunji tsisenti tyoosi tsia uva nu vasiilwe..
\v 27 Mwahulira  malako kavoolwa navo mutsinyinga tsia khale, mukhaheya mba: 
\v 28 Navutswa mu voolera: khuvosi uhenza khu mukhali ni likhaayilwa umali khuheya naye mu mwoyo kwekwe.
\v 29 Niiva imoni yoyo yu khumukhono mulunji ikhuloomba wisikarale, uchirulitse ma  usiuve:shichira nuvulayi khukoriza shivelo shilala, khuvira muvili kwoosi khusuvwa mu shihatisi. 
\v 30 Niiva mukhono kwokwo mulunji kukhuloomba wisikarale, ukureme kurule ma ukusiuve .shichira nu vulayi khumunye  shilala khuvivero vyenyu khukoritswa, khuvira muvili kwenyu kwoosi khusiuvwa mushihatisi.
\v 31 Khandi kavoolwa, "mundu ni yenya khulekha mukhali wewe amung'odere ipalwa yu khulekhana:" 
\v 32 Navutswa vavoolera munyee, ulilekha mukhali wewe ni khali shichira vuheyi, amukhoola ave muheyi, na khuvoosi  ulimuhila akhoola vuheyi naye.
\v 33 "Khandi mwahulira kavoolwa khuvo mutsinyinga tsia khale.Ukhisuuha lisuuha lyuvuvehi khunyasaye, navutswa haana lienya lyolyo khu Mwami: 
\v 34 Navutswa vavoolera munyee, ukhisuuha  khulikulu mba; Shichira ni shisoko shyu  vwami vwa Nyasaye; 
\v 35 Anoho ukhisuuha  khu lirova; shichira ni shitulwa shi vilenje vievie; noho khu Yerusalemi; shichira ni litaala liu Mwami mukali.
\v 36 Khali uhisuuha khumurwi kwokwo, shichira shunyala khulomba lishwii lilala khuva lilavu anoho limwamu. 
\v 37 Lekha limoloma lyenyu live "Yee, Yee, anoho "Awa, Awa": shchira khuvira yaka kavula khu matamanu.
\v 38 Mwahulira kavoolwa, imoni khu imoni, lino khu lino. 
\v 39 Navutswa vavoolera munyee, mukhahiingana nu vutamanu: navutsa ukhusaamula  luseya lu mukhono mulunji, muhe khandi lu mukhono mukaata asamulekhu.
\v 40 Na mundu na khuyaala khu lilako, mavukule likoti  lyolyo, lekha a vukule khali ikanza yoyo khandi. 
\v 41 Na khuvoosi ukhunika umuhile imaili indala muhile tsimaili tsivili. 
\v 42 Ukhusavaanga muhe khandi wenya khuvukula  khuive ukhenya akhukalukhitsile mba.
\v 43 Na mwahulira kavoolwa, uyaanze murende wowo, na wambakhane mutsiku wowo. 
\v 44 Navutswa vavoolera munyee, uyaanze vatsiku vovo, ukasitse yavo vakhulaamanga, ukhole vulayi khu yavo vakwambakhananga ive, khandi uvasalile va khusahanyinyanga nu khukhutambitsa. 
\v 45 Mudukhe khuva vaana va Tata  wenyu uli mwikulu:shichira aloomba liuva lyakha khu vataamanu na valahi; na alera imbula khukhuva khu valunji na vakhali valunji.
\v 46 Niiva mulayaanza vamuyaanza munye vonyene, ni matanyi shiina kamunyola?Khali makuru kukhusolola vusuru  na  vitsihiiri  shi vakhola ndio.? 
\v 47 Nu mushelitsa vamwavo venyu vonyene, muvirila shina vandu vandi? Khali vitsihiiri shi vakhola ndio? 
\v 48 Khu lwayako muve vaseretse, khuli Tata wenyu wu mwigulu ali museretse.
\c 6
\cl MULIANGO 6

\p
\v 1 Muheenze mukhakhola vulunji vwenyu imbeli wa vandu, mudukhe khulolekha navo:khulwayako shimulanyola matanyi khu Tata wenyu uli mwikulu. 
\v 2 khulwayako, lwamuhananga vukhonyi khu vamanani, mukhavooleli vuli mundu woosi khumwitsominywe.Mukhava  khuli vakaati vafarisayo vikholakholitsa khulolekha valunji mumatempeli nende khutsinjira,khu vandu vavitsomiye.Kakirhikali vavoolera munyee vamala khunyola matanyi kavo koosi.
\v 3 Navutswa lwamukhonyanga vamanani kholi ndio vujila khuvoolelakhu mundu woosi khuli mukhonyanaanga; mukhalomba  shiumukhono mukhali kurulitse mukhono mulunji kumanye taawe: 
\v 4 Haani vukhonyi vwenyu khu vandu  muvwivisu;na Tata wenyu  uloola kamukhola mu vwivisu aliitsa khumurunga matanyi kee.
\v 5 Lwamusaala, mukhava khuli vandu vikholakholitsanga khuva valunji: shichira vayanza khusaala mumasinagoki nende  ni vasinjire muvwavukhanilo vwi tsinjira, shichira valolekhe na vandu kakilikali vavolera, vanyola khale mirungo chavo . 
\v 6 Nikakhali munyee lwa musaalanga, mwinjire munsu, ma mwikale miliango,musaale khu TaTa wenyu uli havwivivisu: na Tata wenyu uloola muvwivisu alamuha mirungu. 
\v 7 Navutswa lwa munye musaala, mukharumikhila mukhuva manyiikhi kavutswa khuli vitsihiri vasaalanga; shichira vakanakaana valahulilwa khu makhuva kavo manyiikhi.
\v 8 Khulwayako, mukhava khuli yavo:shichira  Tata wenyu yamanya lienya lienyu, nu mushili khu mureeva. 
\v 9 Munyee musaale ndi:
"Tata weerhu uli mwigulu, lyiira lyoolyo lyiitsominywe; 
\v 10 Vwami vwovwo vwiitse, vulaaliri vwovwo  vukholwe mwiirova munu,khuli vukholwa mwiikulu.
\v 11 Leero Ukhuhe  vyuukhulya vyeerhu vya khase. 
\v 12 Ukhusamiihe  vwooni   vweerhu, khuli khu samiiha vakhwoonooneranga. 
\v 13 Ukhakhuhila mu macheritso mba, navutswa ukhurulitse mu tsiimbi.Shichira vwaami .Ni  tsingulu, nu vukhumi. Ni vyoovyo ,mihiika ni mihiika. Amen.
\v 14 Shichira nu khusamiiha vandu vamwoonooneranga Tata weru wumwigulu alamusamiiha munyee. 
\v 15 Navutswa munye muvula khusamiiha vandu vamwoonooneranga, khandi Tata wenyu shaliitsa khumusamiha vutamanu vwenyu vwamukholanga.
\v 16 Makhaandi lwa muhonga vuchila khulya, mukhava, khuli vakaati, viviikha vuveereri mutsimoni tsiavo nu khwisamukhitsa, vadukhe khulolekha na vandu vahongi vuchila liilya. kakirhikali muvolera munyee, vaamala khunyola matanyi kavo. 
\v 17 Navutswa munyee, lwa muhonga  vuchila liilya mwivakhe makura  mmurwi khandi musaave mumoni. 
\v 18 Muvule  khulolekha khu vandu muhongi vuchila  liilya: na Tata uloola mu vwivisu, aliitsa khumurunga..
\v 19 Mukhivikhila miandu khulilova khunu, hatsisere nu vurerelembe vyononyinya viononyinya viindu, khandi  ha vanuuli  vinjira nu khwiva. 
\v 20 Navutswa mwivikhile munye vene  maviikhilo kenyu  mwigulu, ha tsisere noho vurerelembe vikhononyinyaanga, na ha vanuuli vakhinjira nu khwiiva. 
\v 21 Na miandu chocho chiliitsa khuva na noho hu mwoyo kwokwo  kuliva khandi.
\v 22 Imoni neyo itaha yu muvili. khu imoni niva indahi muvili kwosi kulava nu vulavu. 
\v 23 Navutswa imoni niva indamanu, muvili kwosi kulitsula shisundi.Na nikava vulavu vuli mumunye vulava ni shisundi, kalava muli mushisundi muno! 
\v 24 Shihaliho nu mundu uunyala khurumikhila vami vaviri, shichira ala dunyira mulala, na ayanze wuundi, anaho alayanza mulala, na  wundi alamuchaya.Shunyala khurumikhila Nyasaye ni tsisendi.
\v 25 Khu lwayako vavolera munyee, mukhahendeli limenya lyenyu, shiana sha ninyanye, noho shina shamung'wa, anoho khu muvili kwenyu sha mwifwala.Vulamu shiuvwavira shiukhulia, nu muvili shikuvira tsinguvu tsyukhwifwala. 
\v 26 Mulolere khu manyonyi kumwikulu: shikarakaanga na shikachesaanga, anoho khwivikhila mushaji. na Dada weru wu mwigulu akalikhitsaanga.Munye shiumuli valayi khuvira manyonyi?
\v 27 Wiina khumunye uheenda mwoyo, anyala khwiimeta vurambi vu mukhono mulala? 
\v 28 Shichira shiina muheendera mwoyo shamufwala?Muheenze khu  vimuli vili mumilimi khuli vidukha.Shivikhola mihiinsi, anoho khwinavira tsinguvu. 
\v 29 Navutswa muvoolera munye, Khali Solomoni muvukhumi vwevwe shiyafwaala khu khuli lilala khu yaka.
\v 30 Khu niiva Nyasaye anyala khufwaala vimuli vyii mirimi, viliho nunundi, na mukamba  viremwa nukhuvikhwa mumulilo. shalavafwaala munye khuvira  yivi, o munye vili suuvila litiititi? 
\v 31 Khu lwayako mukhakanakani, nu khuvoola, khulanyanya shiina? anoho khulang'wa shiina?anoho, khulifwaala shiina?
\v 32 Vandu  vitsihiri  tsindi  navyo vyakhavaanga, na TaTa wenyu wu mwikulu  yaamanya  muli nilyenya li vindu yivi. 
\v 33 Navutswa mukhaave vwami vwa Nyasaye, nu vulunji vwevwe,na vindu yivi vyosi mulametwa[mulahelwa]. 
\v 34 Khu lwayako mukhakanakani ka mukamba; mukaamba kulikanakaanila vindu vyakwo kwene. Lekhi Vuli litukhu live  nu vutiinyu vwalio  liene.
\c 7
\cl MULIANGO 7

\p
\v 1 Mukhakakhalachiri vandi,khu  na munye mulivula khukhalachirwa. 
\v 2 Shichira  likhalaka lyukhalaka, nalyo lyulikhalajirwa nalyo,shichero shyu chererangamu nashyo shyulicherelwamu.
\v 3 Shichira shiina  ulolanga shisaala shili mu imoni  ya amwavo wowo na yiwe shyulola shitonye shyu musaala shili mu imoni yoyo? 
\v 4 Anoho unyala ndii khu khumuvoolera amwavo wowo, lekha ndulitse shisa mu  imoni mwo: naiyiwe mwene nuli ni shitonye shyu musaala shili mu  imoni yoyo? 
\v 5 Vukaadi khwikhola khola uli muluunji , ranga urulitse shitonye shili mu imoni yoyo, khu unyale khulola vulahyi, utukhe kkhurulitsa shisaala shili mu imomi ya amwavo wowo.
\v 6 Mukhaha tsisimbwa vindu vitakatifu, anoho mukhasuvi tsilulu tsyenyu imbeli wi tsimbiitsi tsikhitse tsiasenaka  a khandi tsivakalukhane  nu khuvarandulamu vitonye.
\v 7 Musaale na munye mulahelwa, mukhaave  na munye  mulanyola: mwikulihitse na munye muligulilwa. 
\v 8 Shichila vuli asaalanga ahelwanga: na woyo ukhavanga anyolanga: na uyu yigulihitsanga aligulilwa. 
\v 9 "Anoho nu wiina khu munye nikakhavele  mwaana wewe na musava mukati alamuha lijina? 
\v 10 Anoho mwaana  na musava isutsi alamuha inzukha?
\v 11 Niiva munye va muli voni mwamanya khuhana khu vaana venyu vihanwa vilayi , ni khanga ligali kha Tata wenyu wu mwikulu alavaha vindu vilayi yavo vamusaalanga? 
\v 12 Khulwayako shyosi shyosi sha wakhayanzi vandu vakhukholele, na yiwe vakholele ndyo  .Yili nalyo lilako na vaporofeti.
\v 13 Mwinjile khuvirila mu muliango mulunji: shichira muliango muvambalalu ni injila imbayuukhu yimililanga mulitivitsa, navo vandu vavirilakhuyo ni vanyikhi. 
\v 14 Navutswa shilivwa  ni shinyerere na injira ni indinyu ihilanga vandu mulivamwoyo, na ni vatiititi vajinyolanga.
\v 15 "Muve vacheli khu vaporofeti  vu vuvehi vamwitsilanga nivikholanga khuva makoondi , navutswa mukari mwavo ni visalang'ong'o vinyala khumurandulanyinya nu khumulia khuli tsimbiitsi. 
\v 16 Mulavamanya khulondekhana khu vikholwa vyavo.Tooto,khunyala khuhatuula matunda ki misabibu khurula khu misaala cha mawaa, anoho  makhuyu khurula khu marakaluu? 
\v 17 Khulwayako vuli musaala mulahi kwamanga matunda malahi, navutswa musaala mutamanu kwamanga matunda matamanu.
\v 18 Musaala mulahi shyukunyala khwama matunda matamanu, khandi musaala mutamanu shyukunyala khwama matunda  malahi. 
\v 19 Vuli musaala kukhaminyanga matunda malahi kuremakanyinyangwa ma kusuvwa mumulilo. 
\v 20 Khu lwayako mwiitsa khuvamanya khulondekhana khu  vikholwa vyavo.
\v 21 Shichira shikali  vuli mundu unanganga mwami mwami: aliitsa khwinjila mwikulu navutswa ni akholanga vulalili vwa Paapa wanje ali mwikulu. 
\v 22 Litukhu yelo, vanyikhi valiitsa khumbolela mwami, mwami shyukhwarulitsa vuporofeti mulira lyolyo, khandi mulira lyolyo khwakhunga matemoni?khandi mu  lira lyolyo khwakhola mihiinsi chi vilolekhitso? 
\v 23 na inze ndiitsa vavolele havulavu shindavamanya taawe, ruli khuyinze munye vakholi vu vutamanu.
\v 24 Khu lwayako uhulilanga makhuva kaanje nukhukakhola, alasasanyinywa nu mundu mucheli yumbakha insu yeye khu lwanda. 
\v 25 Imbula lwayakhuva, michelela cha maatsi chikholomokha nu  vushindu vvwishihutsutsu nuvuduya insu yeyo, navutswa shiyakwa taawe, shivune  yali niyumbakhwa khu musinji  ku lwanda.
\v 26 Khu vuli uhulilanga mang'ana kaanje  yaka, ma avule khu kakhola, asasanywa nu mundu musilo, yumbakha insu yeye khu muyeeshe. 
\v 27 imbula    lwa  yakhuva, michelela cha maatsi chikholomokha, na, vushindu vwiimbuutsa nuvuhuutsa  nuvuduya insu yeneyo nayo yakwa hasi nu muhumu mukali.
\v 28 Lwa Yesu yali  yakhamala khuvoola makhuva yaka mukanda kwa vandu vamuhulikhitsa vachenya khulondekhana khu  mechitso keke. 
\v 29 Shivune yechitsa khuli mundu wuvunyali, shiyali khuli vechitsi vavo va malako.
\c 8
\cl MULIANGO 8

\p
\v 1 Lwa Yesu yiikha haasi khurula khushikulu,mukanda mukali kwamulonda. 
\v 2 Na mundu wali yalwala vuchele yiitsa na musikamila imbeli wewe na voola, "Mwami, niva unyala khwenya unyala khundakasa. 
\v 3 Yesu yamanya nanyiila mukhono kwekwe na mutiila, na muvoolelala, ndenya; takasikha.munyinga yeyo mundu woyo natakaswa vuchele vwevwe.
\v 4 Yesu yamanya namuvoolela, ukhavoolela shyosi shyosi  khu mundu wosi wosi. Navutswa tsia wilolekhitse khu musalisi na urulitse shihanwa shalakwa na Musa shive shilolekhitso khuvo!
\v 5 Yesu lwa yinjila Kapenaumu,  mwimilili wa vasikali va varoma mulala yiitsa khumureva, 
\v 6 Na mu volela "mwami murumikhi wanje a koni hasi ingo alwala indulume na anyakhanaga muno. 
\v 7 Yesu yamuvoolela, nditsa khumuhonyinya.
\v 8 Navutswa musikali woyo yamuvoolela, Mwami inze shindukhane yiwe khwinjile munsu mwanje; na vutswa voolaza ling'ana lilala vutsa na murumikhi wanje alahona. 
\v 9 Inze ndi mundu ali hasi ha vimilili vandi khandi vandi vali hasi hanje mu maloko.Lwambolela mulala tsia atsitsanga na wundi hamba yitsanga, na khumurumikhi wanje khola yiishi akholanga. 
\v 10 Yesu lwa yahulila mang'ana yaka, yachenya navolela yavo vamulondanga, kakirhikali vavoolelanga,shili khulolakhu lisuuvila likali khuli yili mu Israeli.
\v 11 Muvoolela  ndii  vanyikhi  valiitsa khurula ivukwi ni imatiooli navo valikhale hasi halala na Abrahamu, na Isaaka, na Yakobo mu vwami vwu mwikulu. 
\v 12 Navutswa vaana vu mbwami valiitsa khusuvwa ilwaanyi mushisundi, iweneyo vandu valitsa khulilila nu khuteteyitsa mino. 
\v 13 Yesu yavoolela musikali woyo,"tsia ingo nako ka usuuvile kalarwekhizwa khu yiwe.Ma murumikhi woyo yahona khurula mutsisa yetso.
\v 14 Lwa Yesu yiinjila munsu mwa Petero, yamunyola nakhuvizala wa Petro  nakoni khushitali  na lwalanga murengo. 
\v 15 Yesu yamukumila  khu mukhono kwekwe ma murengo kumurula, navukha naranga khuvaha shiukhulia.
\v 16 Lwa hamukolova hatukha vamulerela vandu vanyikhi vali na matimoni; nakhunga matimoni khu likhuva lyelye, nakhuvahonyinya valwale vosi. 
\v 17 Khu ndii karwekhitswe kavoolwa nu muporofeti Isaya ndii:" Ye mwene yavukula vudedekhele vweru, nahonyinya vulwale vweru."
\v 18 Lwa Yesu yaloola mukanda mukali kwa vandu kutsiitsajililanga khumedekha yavoolela veechitswi  veve vambukhe, nukhutsia khu luchelekha lwa khavili lwi inyanza ya Galilaya. 
\v 19 Na mweechitswi mulala wililako yiitsa khu Yesu na muvoolela, mweechitsi, inze ndakhulonda hosi hosi hutsia. 
\v 20 Navutswa Yesu yamuvoolela "vivwe vili nitsimbangaywa tsiavo, na manyonyi ku mbwerefu kali ni vitsu vyavo, navutswa inze mwaana wu muundu mbula  hukhuvikha murwi kwanje."
\v 21 Mweechitswi wundi namuvoolela, mwami mbee munwa mbalyo nzii khuyavila isee wanje. 
\v 22 Navutswa Yesu yamuvoolela,  "Nonda, lekha vakhutsa vayavile vakhutsu vavo."
\v 23 Lwa Yesu yinjila muliaro veechitswi veve vamulondamu. 
\v 24 Na heenza imbuutsa indulu yahuutsa munyanza na viguvuli vienya vikhunikha lyaro yelo:navutswa  Yesu yali nakoni. 
\v 25 Veechitswi veve vitsa khumuvukhitsa na vavola "Mwami, khusole khudivanga!
\v 26 Navutswa Yesu yavavoolela shichira shiina muritsanga, munye avali ni lisuuvila litiititi?. Naysinjila, nakondekhela imbuutsa nni inyanza: na vyahonjela, vwirulili vuvaho muno. 
\v 27 Vandu vachenya varevana, nu mundu wa lukanu shiina uyu, khali vushindu ni inyanza vimuritsanga?"
\v 28 Lwavadukha hanjelekha ha Genesareti vandu vavili va matimoni vakaana naye.vandu yava vamenya mu viliindwa na vahenditsanga shikha shyamundu avulakhuvira khu injila yeyo. 
\v 29 Vahanzukha ni vavoola "wenya shiina khukhutse yiwe mwaana wa Nyasaye? Wiitsi hanu khukhutambitsa inyinga yeru ni shili?.
\v 30 Ihaale hati haliho ni shiduma shi tsimbiitsi ni tsilitsanga. 
\v 31 Matimoni yako katsianyinya khumusaya ni kamuvolelanukhukhunga nuyaanza lekha  khutsi mu shiduma shi tsimbiitsi yezo. 
\v 32 Nayakavoolela " tsii" , na karula nikinjiramu na shiduma shiosi sharekukha maliviri khutsia mululiva lwi inyanza ma kadivila mu maatsi kiinyanza.
\v 33 Avaayi vi tsimbiitsi  viitsa vilukhila mwitaala ni viivala vuli shindu na kikholekha khu yavo vali na matimoni. 
\v 34 Na heenza litaala lyosi liitsa khwaganila Yesu: na lwa vamulola vamusaya arule khuluchelekha lwavo.
\c 9
\cl MULIANGO 9

\p
\v 1 V1Yesu yinjira mu liaro niyambukha khutsia mu litaala liavo. 
\v 2 Khandi, heenza vamulerela mundu yafokoya nali khushitali:Na Yesu lwa yalola lisuuvira liavo yavoolela mundu yafokoya:Mwaana wanje , suuvira, vwoni vwovwo vuvererelwe.
\v 3 Henza, vang'odi valala vavoolerana vene khu vene, mundu uyu anyeka Nyasaye. 
\v 4 Na Yesu shichira yamanya  tsinganagani tsiavo, yavavoolera, shichira shina muganagananga vutamanu mu mioyo chenyu? 
\v 5 Lili hena lili litotro, khuvoolera mundu yafogoya uyu vwoni vwovwo vumali khusamiihwa, anoho khuvoola, sinjira uchende? 
\v 6 Khu mudukhe khumanya mwana wu mundu ali nitsiingulu mu liirova tsiu khusameha vwoni, Yesu yamanya navoolera mundu ya fogoya, sinjira, vugula shitali shioshio utsi munzu mwomwo.
\v 7 Na mundu yali niyafogoya woyo yasinjira natsia munsu mwemwe. 
\v 8 Navutswa lwa shiduma shilola yako,vali nilichenya, nivitsominya Nyasaye ya hana tsingulu khuli yitsi khu vandu. 
\v 9 Na Yesu lwayarula hawenaho, yalola mundu musadza yalangwa Matayo niyikhale munsu ya vasololelamu vushuru,namuvoolera nonda, naye yasinjira vwangu na mulonda.
\v 10 Na kadukha lwa Yesu yali niyikhaale munzu mwa Matayo, nalitsa shyukhulya, henza vasololi vuvushuru vanyikhi na voni, halala na veechitswi va Yesu, vitsa ni valia halala naye. 
\v 11 Na lwa vafarisayo valola ndio,vareva veechitswi va Yesu, shichira shina mwami wenyu asanganga shyukhulya na vasololi vu vushuru na voni?
\v 12 Lwa Yesu yahulila  ndio yavoolera, vandu vali valamu shivenya mushirikhi tawe,navutswa valwale navo venyanga mushirikhi. 
\v 13 Navutswa mutsii mweke shivune sha mang'ana yaga ., Kavoolanga, ndenya tsimbavasi, navutswa visiuvirilo tawe:shichira shindiitsa khulanga valunji tawe, navutsa  vooni viganire.
\v 14 Khandi veechitswi va Yohana  mubatisi vitsa khu Yesu ni vamureva ,shijira shina khutse na vafarisayo khuhonga vuchira khulia vuli khase navutswa vechitswi vovo shivahongakhu vuchila khulia tawe? 
\v 15 Yesu yavarevulila, vacheni vu musadza aselele mwiha vanyala khuverera musadza mwenoyo naliho? Navutsa matukhu kitsanga, ku musadza yaselera mwiha yiitsa arulitsweho, nalwo vali honga vuchila khulia.
\v 16 Shaliho nu mundu anaviranga shilaka shiyia khu inguvu ikhulu, shichira shilaka shiyia shililinga a shirandule inguvu yeneyo, nayo ilarandukha vutamanu.
\v 17 Khandi vandu shivatsukhakhu idivai impia maseelo makhulu taawe,maseelo  keeneyako kaliitsa khurulikha, idivai isundukhe yosi, ma maseelo konekhe:Navutswa vavikha idivai impia mu maseelo mayia,  na vyosi vila  va vulahi.
\v 18 Lwa Yesu yali navoolanga makhuva yaka khuvo,heenza mwamihi mulala khuvamihi va vayahudi yiitsa  namusikamila imbeli wewe.Navoola, "Mwaana wanje mukhana arula khukhutsa lweneyulu, navutswa hamba uvikhe mukhono kwokwo khuye, naye alava mwoyo". 
\v 19 Na Yesu yasinjira namulonda, na khandi veechitswi veve valondekhana naye.
\v 20 Heenza, mukhali  wali yanyakhana  nu khuraatsa masahi khu  mihika likhomi na chivili yitsa inyuma wa Yesu na kumila khulupindo lwi inguvu ya Yesu. 
\v 21 Shichira yali niyivolele "Niiva ndatiila vutswa khu inguvuye, ndahona". 
\v 22 Na  Yesu yamanya yishevukhe na mulola, namuvolela "Mwaana waje wi shikhana luvilila ndio, lisuuvila liolio limali khuhonyinya".Na mukhali woyo yamanya na honyiywa khurula khu isa yeneyo.
\v 23 Lwa Yesu yinjira munsu yu mwami woyo, yalola vakhuvi vi indulelele vali mwiyoko na shiduma nivimbanaga tsinyimbo tsiu khwikhula. 
\v 24 Na yavavoolela "Ruli  munu shichira mwana wi shikhana wuyu shakhuzi mba, navutswa akoni tsindoolo." Navo vamusekheliza khumukholela shihenyehenye.
\v 25 Lwi shiduma yesho shali shiruli ilwanyi, yinjira muinsu hu mwaana wi shikmwana wi shikhana yali ma namukumila mukhono, na mwaana wi shikhana woyo navukha. 
\v 26 Makhuva kuvuhonyi yuvu  kamanya kalandizwe  mu  lusomo lwenolo lwosi.
\v 27 Lwa Yesu yasimukha  khurula iweneyo, vavekhu vavili vamulonda.Vatsilila khuhanzukha nu khuvoola, "Ukhuvele tsimbavasi, mwana wa Daudi!" 
\v 28 Lwa Yesu yali yakhinjila muinsu, vavekhu yavo vitsa khuye.Na Yesu navareva, "Musuuvila nyala khumuhonyinya?" Navo vamuvolela, "Yee mwami unyala."
\v 29 Yesu yamanya akumile khu tsimoni tsiavo na avola, "Na kholekhane kario  khumunye  khulondekhana ni lisuvira lyenyu," 
\v 30 na tsimoni tsiavo tsiamanya  ni tsikukha.Na Yesu  yavakaye nu khuvavolela,"Mukavoolelikhu mundu wosi khumanya kamukholele ." 
\v 31 Navutswa vandu vavili yavo vatsia nukhulandiza mang'ana khulondekhana khu Yesu hawosi mulusomo yolo lwosi.
\v 32 Lwavandu  vavekhu  vavili yavo vali nivarulaho  , henza ,musadza uli itimbiti shichira litimoni liali muye, yalerwa khu Yesu. 
\v 33 Lwa litimoni liali lirulitswe ilwanyi, itimbiti yeyo yamoloma.Shiduma yachenya nu khuvola, "Yaka khwakalolakhu mu Israeli  inyinga yindi ta!" 
\v 34 Navutswa vafarisayo vavoola, "Nu khuvirila mutsingulu tsyu mwamimi wa matimoni , nezo tsiarumikhila khuruliza matimoni."
\v 35 Yesu yatsia hosi mu mataala nu  mumichitsi.Ya tsianyinya khweechitsa mu masinagoki kavo, niyilwatsa Ivanjeli yu vwami nu khuhonyinya malwale kosi na manyakhano kosi. 
\v 36 Lwa yalola mikanda yavalolera tsimbavasi shichira vali vuchila mukhonyi  ni liheendahenda  mumioyo chavo.Valii khuli makondi vujila mwayi.
\v 37 Yesu yavoolela veechitswi veve, "Lichesa ni linyikhi, navutswa vachesi ni vatiititi. 
\v 38 Khulwako, saali vwangu khu mwami wi lichesa, adukhe khuruma ilwanyi vachesi mulichesa lyelye."
\c 10
\cl MULIANGO 10

\p
\v 1 Yesu yalaanga veechitswi veve likhomi na vavilili halala,navaha vunyali vu khurulitsa motimoni nu khuhonyinya  vuli tsikavira tsyu  vulwale vwosi.
\v 2 Mira ka varumwa likhomi na vavili nako yaka; wukhuranga, Simioni, wavalanganga Petero na Andrea, amwavo wewe;Yakobo mwikhula wa Sividayo, na Yohana, amwavo wewe; 
\v 3 Filipo na Bartholomeyo; Tomas na Matayo musololi wu vushuru, Yakobo,mwikhula wa Alufayo, na Lebbaeus, lira lielie liakhavili Tadayo. 
\v 4 Simioni,wakwaniranga shivala shieshie, na Yuda Isikarioti,woyo yatsama Yesu.
\v 5 Yava likhomi na vavili Yesu yavaruma,  navalaka navoola, mukhatsiakhu muzinjira tsia vandu vitsihiri mba, khandi mukhatsiakhu mulitala liosi lia vasamria tawe. 
\v 6 Navutswa mutsi khu makondi kakora ki inzu ya va Israeli. 
\v 7 Lwamurula numutsia mwirwatse nimuvoola,vwami vu mwigulu vuli himbi.
\v 8 Muhonyinye vulwale musimukukhitse vakhudzu,muhomole vuvuchere,murulitse matimoni.Shihanwa yishi munyoli vutsa, khandi munye muhane vutswa. 
\v 9 Mukhachinji ithahabu,anoho ifetha,anoho tsisenti muvisikolo vienyu tawe. 
\v 10 Mukhuchingi musiko chukhusumiramu khu luchendo, anoho tsinguvu tsivili, anoho virharo vivili anoho zipigolo tsivili:shchjira muhinziri atukhana aherwe shiukhulia shalia.
\v 11 Na mulitaala nu mukitsi kwosi kwa mwinjiramu mukhave mundu amwinjiritsa, amumenye munzu mwemwe khutukha lwa murula mwitala mwenomo. 
\v 12 Na lwa mwinjira munzu mwosi ,muhane milembe khu vandu vu munzu mwenomo. 
\v 13 Na inzu yeneyo nili  yukhwinjiritsa vacheni, milembe chenyu chilava khuvo; na nivambakhana khumwinjiritsa shivanyola mirembe chenyu tawe.
\v 14 Na vuli muundu wosi uvula khumwinjiritsa,anoho avula khulikhitsa mirwatso kenyu, lwa muva numurula munzu anoho mwitala mwenomo, musungusule lukushi lwavo lurule khu virenje vienyu. 
\v 15 Vavooleranga kakirikali ndi, litukhu liu khukhalajirwa,Nyasaye yitsa alolere tsimbavasi tsinyikhi vandu va menyanga mu mataala ka Sodoma na Gomorra, khuvira vandu vi litaala lienelo!
\v 16 Henzi muruma khu makondi hakari hi vivwe:muve vacheri  khuli tsinzukha, khandi vahooma khuli vituti. 
\v 17 Mwilinde khu vandu , shichira valiitsa khumukumira vamuhire mushiina, khandi valiitsa khumushuta vivoko mu masinagoki kavo. 
\v 18 Muliitsa khuhirwa mu shina imbeli wa vamihi na vami shichira lira lianje, khulilolekhitsa khuvo khandi khutsihiri tsindi.
\v 19 Lwavalitsa khumukumira, mukhahendi mwoyo khuli mumoloma anoho  shamuvoola tawe, shichira mulaherwa shamuvola isaa yeneyo. 
\v 20 shichira shivali munye mumoloma tawe, navutsa Roho wa tata wenyu  alamolomera mumunye.
\v 21 Amwavo alatsama amwavo wewe khutukha yirwe, khandi tata alatsama mwana wewe.Vaana valiitsa khuhangalitsa vivuli vavo nu khuchira virwe. 
\v 22 Mulahimwa na vandu voosi shichira lira lianje:Navutswa woyo yikhutsira khutukha limala alahonyinywa. 
\v 23 Navutsa niva mulatambitswa mulitala lilala,mwilukhire mulitala lindi: muvolera kirhikali ndi,numushiri khutaala mu matala kosi ka Israeli, mwana wu mundu alava nakalukhe.
\v 24 Mweechitswi shianyala khuva mukali khuvira mweechitsi wewe tawe, shinga murukwa khuva mukali khuvira muruchi wewe. 
\v 25 Khu lwayako mweechitswi anyala khuva khuli mweechitsi wewe khaandi murumwa anyala khuva khuli muruchi wewe, nikava valaangi mwimiriri wi inzu Beelzabub, na vandu vi inzu yeneyo valilangwa mira kafwana ndina?
\v 26 Mukharia vandu venavo tawe, shichira shivulaho  shindu shiakhunikhwa shiitsa shivule khukhunulwa; khandi shiaviswa shiitsa shivule khumanyikha. 
\v 27 Shamuvolera  mushisundi, mukavoole mbulavu mbasu, nakamuhulira nimoonyanga mwirwatse nu musinjire khuvisekese vi zinzu.
\v 28 Mukharia yavo  vira mmbiri, kwonyene.Navutswa shivali nuvunyali vwu khwira mwoyo:Navutswa murii woyo uli nu vunyali vu khutivitsa mwoyo nu mmbiri mu shihatisi. 
\v 29 Manyonyi kalaangwa tsimiri  kavili shikakulitswangwa  ling'ondo lilala? Na livulakhu ho linyaala khukwa hasi vuchira lienya lia tata wenyu. 
\v 30 Khali liiswi lili khumirwi chenyu lia valizwa. 
\v 31 Mukhava nu vurii tawe, muli nu vukuli vukali khuviritsa tsimiri tsinyikhi.
\v 32 Mundu wosi ulinziyama imbeli wa vandu, ninze khandi nditsa khumwiyama imbeli wa tata wanje ali mwiikulu. 
\v 33 Navutswa mundu woosi unzambakhana imbeli wa vandu, khandi inze nditsa mwambakhane imbeli wa tata wanje ali mwiikulu.
\v 34 Mukhakanagani ndiitsa khulera milembe mulirova tawe.Shinditsa khulera milembe navutswa shivavi. 
\v 35 Shichira nditsa khulera liavukhana hakari wu mundu na tata wewe, mukhana na mama wewe, khandi vanakhuvizala vakhana na vanakhuvizala vavo. 
\v 36 Na vaziku vu mundu valava vandu vinzu yeye mwene.
\v 37 Woyo uyanza tat we anoho mama wewe khuvira inze shitukhara khuva ni inze; khandi woyo uyanza mwikhula wewe anoho mwana wewe mukhana khuviritsa inze, shiatukhana khuva niinze. 
\v 38 Mundu uvula khujinga musalaba kwekwe, khandi anonde, shiatukhire khuva ni inze. 
\v 39 Vuli mundu woosi ukhava khulinda liva mwoyo lielie mwene alalikoritsa:na woyo akoritsa liva mwoyo lielie shichira inze alalinyola.
\v 40 Mundu woosi yinjiritsa munye, yinjiritsa inze, khandi mundu yinjiritsa inze, yinjiritsa woyo  yaruma inze. 
\v 41 Mundu yinjiritsanga muporofeti shichira nu muporofeti, alanyola mirungu chu muporofeti.Khandi mundu yinjiritsanga mundu ukholanga vulunji shichira akholanga vikholwa viu vulunji, alanyola mirungu chu mundu akholanga vikholwa viu vulunji.
\v 42 Khandi mundu yitsa ahekhu mulala khu vatiti yava shikombe sha maatsi mashindu shijira nu mwegitswi wanje, .muvolera kagelikali, shialikoritsakhu  mirungo  cheche tawe.
\c 11
\cl MULIANGO 11

\p
\v 1 Lwa Yesu yali yakhamala khuhana mivaalo kukhwilwaza khu veechitswi veve likhomi na vavil, yaranga lujendo lu khutsia khwechitsa nu khwilwatsa mu mataala kali hiimbi iweneyo. 
\v 2 Na Yohana nali mucheela, yahulila mihiinsi cha Kristo, yamanya amurhumile  valala khuveechitswi  veve na mareva. 
\v 3 Na vamureva Yesu, "Niyiwe wenyekha  khwitsa, anoho  khulindilile khulola  wundi ?"
\v 4 Yesu naye yavarevulila  navavolera, "Kalukhi mutsii khuvolera  Yohana , yako kamulolanga nu khuhulila hanu. 
\v 5 Avavekhu vikukha tsimoni nu khulola, valema vajendanga, valwala vuchele vahoona, na tsitimbiti vakalukhizilwa lihulila, vakhuzu visimukukhanga khurula mu likhutsa, na Ivanjeli yilwatswa khu vamanani. 
\v 6 Vali ni ikhaavi vakhahaya hayanga khulondekhana khu mihiinsi  chianje."
\v 7 Lwa veechitswi  va Yohana vali vakharulaho nu khwanza lujendo lwavo, Yesu yamoloma khu mukanda kwaliho khulondekhana khu Yohana."Lwa mwatsia khulola Yohana mushangalangwe, mwatsitsa khulola shina sha mwasuuvilanga khulola?- shitundu shivina  vina mu imbuza? 
\v 8 Khu lwayako , mwatsitsa khulola shina -mundu niyifwali tsinguvu tsyu vukuuli vunyikhi ?Kakilikali vandu vivikha tsinguvu tsyuvukuli vunyikhi vamenyanga mutsinsu tsia  vami!
\v 9 V9Mbolelikhu,  mwarula khuzia khulola shina? muporofeti? Nyee muvolera , wuyu mihiinsi chee chviri chu muporofeti. 
\v 10 Uyu neye wang'odwa mu maandiko matakatifu lwavavoola: "Heenza nduma  murhumwa wanje imbeli wowo, utsia khukhulombela injila yoyo imbeli wowo".
\v 11 Kakilikali muvoolela  mu yavo vivulwa na vandu vakhali shaliho wamenya nu khuva ni tsingulu  khuli Yohana{ mubatisi]. Navutswa uyu uli  mutiititi muvwami vu mwikulu ni mukhongo khumuvira. 
\v 12 Khurula mumatukhu ka Yohana [ Mubatisi] yilwatsa likhuva lielie khudukha khali inyinga yinu, uvwami vwu mwikulu vwanyakhana muno, khandi vandu vavukwananga, ni vachelitsa khuvuvukula ni tsingulu.
\v 13 Meechitso koosi ka vaporofeti na malako ka Musa khutukha khu Yohana kivaala makhuva khulondekhana khu  tsinyinga yitsi; 
\v 14 Niiva mulasuuvila khu makhuva kavo, khu Yohana naye Eliya, wali niyenyekhanga  khwitsa. 
\v 15 Woyo uli na maroyi  kukhuhulira na ahulile .
\v 16 Shimanya ndavasasanyinya khushina liikhula lia vandu va matukhu kanu? Vali khuli  vaana nivikhale khu shiru.Shilala khu shituma sha vaana tsana valanjililanga na vavoolerana  ni shindi: 
\v 17 "Khwamwmbila tsinyimbo tsiuvuyaanzi, navutswa mwambakhana khusieva! Khwamwimbila tsinyimbo tsiu khwikhula, navutswa mwambakhana khwikhula.
\v 18 Lwa Yohana yitsa nahonga vujira khulia   nu khung'wa  iwayini, numuvoola, " Ali ni lidemoni." 
\v 19 Mwana wa  Adamu ndayiza nukhulia khandi khung'wa mu vavola, "Loli,  mwenuyu ni mung'ang'a nu  mung'wi  wi idivai, khandi nu mulina wa vasikali vu khukhalaka [vusuru] na vooni. Navutswa  vusitsa vumanyikhana  khuvirila khu vana veve.
\v 20 Na Yesu yamanya na damanyinya vandu vu mu  mataala mmakali  kayilwatsa  nu khukholamu  vilolekhitso  vinyikhi khuvira mataala kandi, shichira vandu valimu vambakhana khwikanila. 
\v 21 Wooyi munye vandu vi  litaala lya Chorazini khandi  wooyi vandu vilitaala lya Bethsaida  muli khuvutinyu  muno! shichira vilolekhitso vyakholekhana mumunyee, vyakhakholekhane  mu mataala ka Tiro na  Sidoni khani vandu vamenyayo  vikanira  khale ni vifwali tsinguvu tsia makunia nu khwikhala mulikooshe. 
\v 22 Navutswa musuuvilitsa ndi khulitukhu li likhalajilwa lya Tiro na Sidoni  Nyasaye aliitsa khuvela tsimbavasi vandu va mataala ka Tiro na Sidoni,khuvira munye.
\v 23 Khali munye vandu va Kapenamu mulitsa khwininyinya mwikulu?Nyasaye aliitsa khumwakulula mu shihatisi.Niiva vilolekhitso viukhuchenyinya vyakholwa mu litaala lienyu vyakhakholelwe  mu litaala lia Sodomu, litaala lienelo liakhavele  vakhikanire nu khuva vashiliho khudukha nunundi. 
\v 24 Navutswa khuvolera mumanye, khulitukhu lilikhalachilwa, Nyasaye alikhavele tsimbavasi vandu va Sodomu, khuvira munye!
\v 25 Yesu yaamanya arhevule khandi khusanditsa Tata mwami wu mwikulu shichira yavisa vindu yivi khuvajeri nu vuvusitsa navutsa yakhunulila nu khumanyinya vaana vatiititi. 
\v 26 Nyee, Tata, shichira nindio  kakhuyanzinza mu tsimoni tysotsyo. 
\v 27 Tata wamba vunyali vukhusinjilila shindu shiosi.  Shaliho  mundu wosi wamanya  Mwaana   nakhali yive Tata. Mundu avulakhuho umanyi yiwe Tata nakhali inze Mwaana na yavo vu mwaana aliitsa khurovola khuvamanyinya Tata.
\v 28 Hambi khwinze munye vosi vamunyakhananga nu mwitiukhwa misiko  militoho, nayinze ndavaha vusosi. 
\v 29 Muvuchililele muchochi kwanje mwiyechize khwinze, shichira ndi muhoma, munyole lihulukha mioyo chienyu. 
\v 30 Muchochi kwanje ni mwangu, khandi musiko kwanje kwa mutiukha, nu mwangu.
\c 12
\cl MULIANGO 12

\p
\v 1 Inyinga yeneyo Yesu yavirila mumulimi kwavali varakamu  inganu inyinga yi lisabato.Vechitswi veve valini inzala nivaranga khwamula imu nu khulia. 
\v 2 Vafarisayo vavalola nu khumuvoolera Yesu, "Heenza vechitswi vovo  vakhola shikholwa sha malako keru kakaya kavule khukholwa khu litukhu lilisabato"
\v 3 Navutswa Yesu yavavoolera, "Shumwasoma khu  ka Daudi yakhola mumatukhu  ka yali ni inzala, halala na yali navo? 
\v 4 Daudi yinjira mulitempeli lya Nyasaye ma  nalia halala na yali navo mukati  mutakatifu vavule khulia, nikhali kwalilwa na  vasalisi vonyene.
\v 5 Shiumwasoma khu  mumalako  ka Musa khuli vasalisi varumikha mulitempeli khulitukhu lilisabato khuli vononyinyanga lisabato lienelo; navutswa valolekha vavula vudamanu vwosi? 
\v 6 Navutswa mbavoolera, hanu khuli nu mundu mukali khuvira litempeli.
\v 7 Mwakhamanyi khuli mang'ota matakatifu  kavoolanga , ndenya tsimbavasi , tsikhali tsisadaka tsyu musango,Shumwakhakhalajile  vavula vudamanu. 
\v 8 Shichira mwana wu mundu naye mwami  wi litukhu li lisabato."
\v 9 Lwayali na mali khurula yaho, yamanya niyinjira mulisinakoki liavo. 
\v 10 Na khwaliho nu mundu wali nu mukhono kwalema.Na khwaliho na vandu vakhava shivune shiukhurumikhila khumuyaala Yesu,Vafarisayo vamureva Yesu, "Kadukhana khuhonyinya mundu mulidukhu li lisabato.?"
\v 11 Yesu yavareva, "Wakhava musadza shi mu munye, niva yali ni likondi lilala lyonyene, ma likondi zana nilikwile muvulina khulidukhu lilisabato, shiyakha likumile alikhwese lirulemu? 
\v 12 Mundu shali nu vukuli vunyikhi khuvira likondi!  Khulwayako  malako keru kavuchilila khukhola vulahi mulidukhu lilisabato.
\v 13 Nalwo lwa Yesu yavoolera mundu woyo, "Nyira mukhono kwo ."Yamanya nanyira na nu kuhona;nukukalukha vulahi lhuli mukhono khundi mulamu. 
\v 14 Navutswa vafarisayo varulaho nivatsia khulomba shikhalo khuli vanyala khumwira.
\v 15 Navutswa Yesu lwayamanya kavali ni valokhitsanga, yamanya arule hawenaho.Vandu vanyikhi vamulonda, naye yavahonyinya vosi. 
\v 16 Navutswa yavakaya vakhazia khulomba amanyikhe khuvandu. 
\v 17 khudukha karhwekhitswe kahandikwa  nu muporofeti Isaya lwayavoola,
\v 18 "Loli, murumikhi wanje murovole, muyanze wanje  wu mwoyo kwanje  kuyanzitswa naye.Ndavikha Roho wanje muye. Naye aliitsa khwilwatsa khu vandu voosi katooto kaanje.
\v 19 Shialiitsa khulembana anaho khulanjilila,
mundu avulakhuho uliitsa khu-
hulila khu muhaanda mwoyo 
kwekwe. 
\v 20 Shialiitsa khuva mululu khu vandu vatetekhele, 
anoho khukwana yavo vavula tsingulu taawe.
Aliitsa khutsililila khwikhutsila
khulola katooto nikamali khurwekhitswa. 
\v 21 Vandu vi tsimbia tsiosi valiitsa khura lisuuvilitswa liavo muye."
\v 22 Navamulerela  Yesu mundu  wa matimoni kuvuvekhu khandi ki itimbiti.Yamuhonyinya, khulwayako muvekhu  itimbiti yamoloma nu khulola. 
\v 23 vandu vosi vajenya khu yaka, nivavoola, wuyu shali mwana wa Daudi?"
\v 24 Na vafarisayo vahulila   shilolekhitso yishi ,vavoola, "Wuyu shakhunga matimoni  navustwa arumikhila Belezebuli mukhongo wa matimoni." 
\v 25 Yesu yamanya inganakani yavo na  vavoolera, vwamihi vwosi vukavukhanaga vulera  khusambukha, na shavuli litaala nohomba insu ikavukhananga shirasinjira.
\v 26 Shetani nakhunga Shetani,  yikavukhanyinya mwene Khumwene.Khu  vwami vwe vwakhasinjire ndi? 
\v 27 Na niva   khunga matimoni khurumikhila Belzabub, na vana venyu navo vakakhunga ni varumikhila wina? Shichira yaka valiitsa khuva vakhalaji  venyu.
\v 28 Navutswa niiva khunga matimoni  khu muya kwa Roho wa Nyasaye, mumanye vwami vwa Nysaye  vwayitsa khumunye. 
\v 29 Makhandi ndio wina unyala khwinjira muinsu yu mundu wizingulu yonone vindu vye niyakhrangi khuvoha  woyo witsingulu mbilio khu yononyinye insu yeye. 
\v 30 Mundu ukhali nintse shi avujeritsa nintse, ukhavunjeritsa halala ninze  ye nu musalanyinyi.
\v 31 Mbavoolera , vwoni na manyeko vyosi vandu valasamihwa , navutswa  khunyega  Roho mulahi wa Nyasaye  shivulaverwa. 
\v 32 Woyo umolomanga khu mwaana wa Adamu vutamanu, alaverwa tsimbavasi, navutswa ulomoloma vutamanu khu Roho wa Nyasaye , shialaverwa mulilova yili anoho mulilova liitsanga.
\v 33 Mudukhe  khulomba musaala mulahi na makhuyu kakwo kalava malahi, anoho mulomba musaala mutamanu na makhuyu kakwo kalava matamanu, shichira musaala kulamanyikha khu lwa makhuyu kakwo. 
\v 34 O munye lwivulu  lywi vihirikomo, shichira muli vatumanu, munyalandi khuvoola malahi? Khurula khulikanakana linyikhi lya vili mumwoyo,  munwa kumolomanga. 
\v 35 Mundu mulahi khurula mulivikhiro lyinyikhi lyu mwoyogwe alalera vindu vilahi.Na mundu mutamanu khurula mulivikhiro lyu mwoyogwe alarera mayoolo.
\v 36 Mbavavoole, inyinga yi likhalachilwa vandu   valikhaane shivune sha  vuli ling'ana  litsimbakha lyu mundu yavoola. 
\v 37 Shichira khu makhuva  koko mwene ulavalitswa vulunji, khandi khu mukhuva koko mwene  ulakhalachilwa."
\v 38 Valala khu vang'odi  na vafarisayo vamurevulila,  "Mweechitsi, khwakhayanzi khulola shilolekhitso khurula khuyiwe". 
\v 39 Navutswa Yesu yavarevulira navavoolera, "Munye likhula litamanu ni lyu vuheyi mureva shilolekhitso.Navutswa shivulaho shilolekhitso shamuherwa, shikhali shilolekhitso shu muporofeti Yona . 
\v 40 Khuli Yona yali mataukhu kavaka mmbasu nu vutukhu munda mwi  isutsi ,khandi ni ndio  mwaana wu mundu alakhave matukhu kavaaka mmbasu nu vutukhu  mu mwoyo kwilirova.
\v 41 Inyinga yi litukhu lilikhalchirwa vandu va Nineve valakhasinjile  ni likhula yili nu khumukhalachila.Shichira vo vikanila khuvirila khulilwatsa lya Yona , Navutswa heenzi,  mundu uli mukali khuvira Yona ali hanu.
\v 42 Muruchi wi shikhali  wa Sheba aliitsa khusinjila  khumuyaala inyinga yi litukhu liu khukhalachilwa, shichila  yachenda khurula mushivala shieshie shili isavaalu, natsia khuhulila meechitso kuvusitsa ku 
 mwami Solomoni , na heenzi,  mundu  alihanu mukali mmbunyikhi khuvira Solomoni.
\v 43 Lwa  litimoni lirula mu mundu, lichendachenda mushivala shumu  nilikhava ha lihulukhila, navutswa lwalivula khunyola hukhuhulukha 
\v 44 limanya livoola ndakalukha mu yinzu yanje yandarulamu, lwene lwa likalukha nu khunyola nili inzere nu  khunihizwa. 
\v 45 limalizia khuvukula  matimoni kandi  saba matamanu khulivira nu khwinjira nako kamenye muwenomo.Na liiva lyu mwimala lyelye adamana khuvira mwiranga.Nindio kalakhave khu vandu vatamanu vi likhula  matukhu kanu."
\v 46 Lwa Yesu yali nashimoloma khuvandu,mamawe na vamwavove vasinjira ilwanyi, nivenya vamolome naye. 
\v 47 Mundu wundi yamanya amuvoolele,Heenza mamawo na vamwavovo vasinjile ilwanyiyeyo  navenya khumoloma nive."
\v 48 Na Yesu yamurevulira namuvolera, "Ni wina uli mama wanje   na vaanga wina vali vamwavo vanje?" 
\v 49 Ma nanyira mukhonokwe nu khusona khu veechitswive nukhuvoola, "Heenzi  yava navo mama wanje na  vamwavo vanje! 
\v 50 Woyo ukhola lyenya lya Tata wanje uli mwikulu, navo vamwavo,na vambotswa na mama."
\c 13
\cl MULIANGO 13

\p
\v 1 Mulitukhu lieneyelo, Yesu yarula ilwanyi wi insu na yikhala khuluchinga lwi inyanza. 
\v 2 Mukanda mukali kwa vandu kwivunjiza hayali, naye nazia khwikhala muliaro na mukanda kusinjila khuluchinga.
\v 3 Yamanya na vavoolera mang'ana manyikhi khuvirila mutsinganu, navooila: Mumitsi yarula nu vukuutsa khumiitsa. 
\v 4 Lwayamiitsa, vukuutsa vulala vwakwa khunjila, na manyonyi kiitsa nikavuvootsa vukuutsa zana. 
\v 5 Vukuutsa vundi vwakwa khulwanda, hakhali na malova manyikhi na vukuutsa vwameela vwangu vujila malo kukhuhilamu mili. 
\v 6 Navutswa liuva liakha niliva mmbasu mululu, viragwa vieenevo vyasambwa shichila mili javo jiali khwikulu.
\v 7 Vukuutsa vundi vwakwa mushisakha sha mawa kivikunga kavukhunikha ni ing'inini . 
\v 8 Vukuutsa vundi vwakwa mumalova manulu, nuvumela nuvudukha,nuvwama imu, vulala vwaminya imia khu imia,vundi vwaminya makhomi sita khumia, nuvundi makhomi kavaka mkhumia. 
\v 9 Woyo uli na maroyi kukhuhulilra,na ahulire.
\v 10 Aveechitswi veve viitsa, nivamureva, shichira shina  umolomanga khu vandu khuvirila   mutsinganu? 
\v 11 Na Yesu yavarevulila ndi:Shichira munye mwahelwa vucheli  vukhumanya tsisiri tsyu vwami vu mwigulu, navutswavo shivahelwa    vucheli vwenovo mba. 
\v 12 Khuwoyo ulinavyo, alameetwa khandi, ave navyo muvunyikhi. Navutswa woyo uvula shindu  shiosi, khali  shakanakananga   alinasho aliitsa khunulwa.
\v 13 Yishi nasho shivune shichira nimoloma khuvo khuvirila mutsinganu:Khali niiva valolanga, vavule khulola. khali niiva vahulikhizanga, navutswa shivalahulila nu khumanya. 
\v 14 Khuvo vurwekhizi vu vuporofeti vwa Isaya vuladukha  vwa Nyasaye yavoola:
"kakilikali mulahulikhitsa navutsa shiu mulahulila, makhandi mulaheenza, navutswa shiumulalola nu khumanya."
\v 15 Shichila  vwongo vwavo vwalindaala,na maroyi kavo  kayikala ,na tsimoni tsyavo tsiavekhula,nikakhali ndio vakhaloli ni tsimoni tsyavo, makhandi vakhahulile na moroyi kavo nu khumanya  nu vwongo vwavo nu khukalukhana, nu  khwitsa khwinze   khuvahonyinye".
\v 16 Navutswa tsya kasitswa tsimoni tsyienyu, shichila tsilolanga: khandi maroyi kenyu shichila kahulilanga. 
\v 17 Kakilikali muvoolela, vaporofeti na vandu valunji vanyikhi vali nilienya liukhulola vindu yivi vyamulolanga,navutswa shivavilola taawe, khali khuhulila kamuhulilanga, na shivahulilakhu.
\v 18 Khahulikhitsi , khand  mweeche ku lukanu lu mulimi yatsia khumitsa vukuutsa luvoolanga. 
\v 19 Mundu  lwa hulilanga likhuva lyu Vwami  vwu mwigulu, na akorwa khumanya, naho naho, mutsiku woyo yiza, amunula  imu iveza yarakwa mumwoyo kwekwe. Yuvu navwo vukuutsa vwamitswa khunjila.
\v 20 Vukuutsa vwakwa  khulwanda, ni yavo vandu vahulilanga likhuva na khuvwangu valivukula nu khusangala. 
\v 21 Navutswa shilinjila mukari mumioyo chavo na khandi shivanyala khulilinda limenye muvo.Lwa vanyola vutinyu noho khutambizwa shichira likhuva, vakhutsa mioyo vwangu nu khukalukha inyuma.
\v 22 Vukuutsa vwakwa  mu mawaa ki vikungu navo vandu vahulilanga likhuva, nikhali shichila linyakhizwa li shivala  ni liluvwa liu khwenya khuva vahinda, viira likhuva muvo ma varikala vandu vavula vyamo . 
\v 23 Vukuutsa vwamitswa mu mulova manulu, ni vandu vahulilanga likhuva, khandi   valimanya; valala imia khu imia, vandi makhomi sita khu imia na vandi makhomi kavaga khu imia khurula khu viti vyarakwa.
\v 24 Yamanya na vavoolela lukanu lundi:Vwami vu mwikulu vunyala khusasanyinywa khu mundu wa mitsa vukuutsa vulahi mumulimi kwekwe. 
\v 25 Navutswa lwavandu vali vakonanga, mutsiku wewe yiza namitsa mumulimi zana vukutsa  vwa mavaanze mu inganu yali yarakwa ma nazia vishili khumera. 
\v 26 Lwavyamera, nividuka nalwo mavanze kalolekha kamel a halala ni inganu.
\v 27 Avayinziri vu mwene mulimi viza vamuvolera mukhongo.Shiu wamitsa  vukuutsa vulahi mu mulimi kwokwo? shichira shina mavanze kanyolekhemu? 
\v 28 Yamanya na vavolera, mutsiku naye wakhola yako.Navayinziri vamureva, "Wenya khuzii khwiha mavanze  khukarulizamu?"
\v 29 Mwene mulimi yavavoolela, Lekhi, shichila lwamuva mwiha mavanze inganu khandi ilihikha halala nako. 
\v 30 Lekhi viosi inganu na mavaanze vidukhile halala khudukha mu inyinga yi lichesa.Munyinga yi lichesa ndiza mbolele vachesi, "murange khuvunjiza mavaanze halala nu khuvoha muviduma nu khuvisamba,ma muvunjize inganu nukhulera mushiachi shianje."
\v 31 Na Yesu yamanya na vavoolera lukanu lundi:"Vwami vu mwikulu vuli khuli  lukuutsa luti muno khuli lwilisavakhwa, lwa mundu yavukula namitsa mumulimi kwekwe. 
\v 32 nalwo nu lutiititi muno  khuvira vukuutsa vundi vwosi, navutswa nulwakhameela nulukali muno khuvira virakwa vindi viosi.Lukwitsa musaala ma manyonyikitsa khumbakha vitsu viavo mu tsisia tsiakwo.
\v 33 Yesu yamanya na vavoolera lukanu lundi."Vwami vu mwigulu vuli khuli  mamela ku mundu mukhali yavukula  nazukanyinya mu vijero vivaga vyuvusi ni kalomba shinokho shiosi khuvimba."
\v 34 Yesu yavamolomera makhuva yaka kosi khu mikanda cha vandu na rumikhila tsinganu; na shivulaho shayavavolela vuchila khurumikhila tsinganu. 
\v 35 Yesu yakhola yako kosi  khurwekhitsa ku muporofeti yalii niyavoola;
"Ndakhunula munwa kwanje mbamolomele mutsinganu.
Ndavilwatsila makhuva kaviswa khurula lilombwa lilirova, khurula mu musinji kwi lilova."
\v 36 Yesu yamanya alekhane ni shituma sha vandu,  niyinjira muinsu;Veechitswi veve viitsa khuye ni vamureva khuvulile ku lukanu lwa "mavanze mumulimi " lweechitsanga. 
\v 37 Yamanya na vavoolela :Woyo wamitsa vukuutsa vulahi ni mwana wa Adamu. 
\v 38 Mulimi navo vandu vu  mushivala; vukuutsa vulahi, navovandu vu mu vwami; mavaanze, navo vandu vu mutamanu woyo; 
\v 39 khandi mutsiku wamitsa mavaanze,neye  Ibilisi; lichesa, nalio shiheeli shi lilova; khandi vachesi, navo tsingelosi.
\v 40 Khuli mavaanze kavunjelitswangwa nu khusambwa mu mulilo, ni ndio khandi kaliitsa khukholekha matukhu ki shiheeli. 
\v 41 Mwaana wa Adamu aliitsa kuruma tsingelosi tsitsie khuvunjitsa khurula mu vwami vuli mundu wosi uchila vandu nivakhola vwoni, 
\v 42 ma vitsa vavasuve mu muliro mwitsa muve nu khulumanya miino. 
\v 43 Nalwo lwa valunji viitsa vaakhe vulavu khuli liuva mu vwami vwa Tata wavo.Woyo uli na maroyi na a hulire.
\v 44 Vwami vu mwikulu vuli khuli livikhilo liitsahabu liaviswa mumulimi, liu mundu mulala yajilola yajivisa khandi mumulimi zana,Nali nu vuyanzi yatsia khukulanyinyavyosi vyayali navyo atukhe khukula mulimi tsana. 
\v 45 Vwami vu mwikulu vuli khuli mushilanyinyi  khulomba vukhala,akhavanga machina malahi kuvukuli vululu.(ilulu) 
\v 46 Lwa yanyolakhu shisia shia machina zana kuvukuli kenako..
\v 47 khandi vwami vu mwikulu vuli khuli ineti ya valuvi vasuva mu inyanza khuluva tsisutsi tsinganu tsinyikhi. 
\v 48 Lwa yali niyitsule tsisutsi valuvi vajikhwesa khulujinga vikhala nu khudola tsisutsi tsindahi nu khutsivikha muvicho vilahi, navutswa tsisutsi tsinadamanu vatsisuva.
\v 49 Ni ndio kiza kave inyinga mu matukhu ki shiheeli, Tsingelosi vitsa vakavulanyinye vandu vatamanu khurula mu valunji. 
\v 50 Viitsa vavasuve vandu vali vatamanu mumulilo  mwitsa muve ni khwikhula nu khulumanyinya miino.
\v 51 Yesu yamanya na reva, "mumanyi yako koosi kamuvoolere? Navo vamuvoolera "Nyee". 
\v 52 Yamanya na vavoolera," vuli mwechitsi   wosi wamalako  wechitsa  makhuva khulondekhana khu vwami vu mwikulu   anyala khusasanyinywa khu mwene insu urulitsanga mulivikhilo lie vindu viyia  ni vikhulu." 
\v 53 Yesu lwayali ya khamala khweechiza tsinganu yitsi, yahama na rula ho.
\v 54 Lwa yatukha mu litaala li  ingo wavo, yeechitsa vandu mumasinagoki na vandu vamuhulila vali nilichenya nukhureeva "Mundu wuyu anyoli hena vusitsa yuvu ni tsingulu tsiu khukhola  vilolekhitso yivi? 
\v 55 Uyu shali mwikhula wu mufundi  wi vindu vitsimbahu?Nyina wewe shiali ulangwa Maria, na vamwavo veve Yakobo, Yosefu, Simoni na Yuda? 
\v 56 Na vambotso veve vosi shivali hanu halala na khutse? Mundu wuyu yanyola hena  vindu yivi viosi?
\v 57 Vamanya vavihirizwe naye ni vamwambakhana.Navutswa Yesu yavavoolera,
"muporofeti shiahelwa luyali iwavo, nikhali muvivala vilwayi". 
\v 58 Yesu shimanya akhole vilolekhitso vinyikhi iwavo tawe, shichila vandu  venavo vambakhana  khumusuuvila.
\c 14
\cl MULIANGO 14

\p
\v 1 Mumatukhu kenako , mwami Herode yamihanga lusomo lwa Galilaya, yahulila lukhumu khulondekhana khu  Yesu. 
\v 2 Navoolera varukwa veve, "Wuyu ni Yohana Mubatisi; yayisimukukha khurula mbakhutsu.Khulwayako tsingulu yitsi tsili khumiyinzi muye."
\v 3 Herode yali yamukumila Yohana, khumuvoha,nu khumuvikha muvuhambe shichila Herodia, mukhali waliinji wa amwavowe Philipo. 
\v 4 Shichila Yohana yali yamukaya nu khumuvoolera, "Maloko kambakhana yiwe khuhira mukhali wa amwavowo." 
\v 5 Shavulila shiti Herode amwire, navutswa  yaria vandu, shichila vandu vali vamusuvila khuli muporofeti.
\v 6 Na litukhu lyukhwizukhitsa nu khwikhonyera  livulwa lia Herode liadukha, mukhana wa Herodia yasieva vulahi hakari hishiduma nu khuyanzitsa Herode. 
\v 7 Mulimanyinya uyanzitswe, yarevula indagano yu khwisuha  khu mukhana wuyu, ndi shyosi shareva alamuha.
\v 8 Namali khutsuvwa na mamawe,,mukhana yareva, "Umbe yaha , khuyibesheni yiyi, murwi kwa Yohana mubatisi lweneyulu." 
\v 9 Mwami yikosa naverera khu lireva yili, navutswa shichira lisuha lye makhandi shichira yavo vosi valiho mulilia yelo naye, yamanya arumane vamukholere khuli yareva.
\v 10 Yarumana Yohana asinzwe wayali mucheela. 
\v 11 Nivalera murwi kwekwe khu ibesheni nu khuhana khu mukhana, na mukhana na vukula nu khuhilila mamawe. 
\v 12 Na vechitswi va Yohana viza nivavukula muvili kwe, nivazia khumura.Nivakhamala yaka vazia nivamuvoolera Yesu kali kakholekhe.
\v 13 Na lwa Yesu yahulila yaka,yanina liaro natsia mushangalangwe.Lwu mukanda kwahulila luveka lwayatsia, vamulonda khuvilenje nivarula mumatala. 
\v 14 Na Yesu yitsa imbeli wavo  nu khulola mukanda mukali muno.Yavavererera nu khuhonyinya valwale vavo.
\v 15 Lwa halukolova hatukha, veechitswi veve vitsa khuye nivavoola, "Hanu ni mushangalangwe,na tsisaa  tsitsile muno.Lakhula mukanda kutsi,khuvatukhe khutsia mutsisomo tsiavo khwikhavila shyukhulia."
\v 16 Navutswa Yesu yavavoolera , "Havulaho shivune shyukhuvalakhula vatsi ihale.Vahii shavanyala khulia." 
\v 17 Navo vamuvoolera, "Khuli vutswa ni mikati chiranu ni tsisutsi tsivili  zionyene." 
\v 18 Yesu yavavoolera, "Ndereli ."
\v 19 Yesu voolera mukanda vikhale hasi khuvulimo vwi shikuri.navukula mikati chali chiranu nende tsisutsi tsivili.Naheenzi mwikulu, yakasitsa nu khutong'olanyinya    mikati  nu khukavulila veechitswive, navo vanza khuhana  khu mukanda. 
\v 20 Vandu voosi valia na nivikura.Na nivavunjitsa matonye karikala ki mikati chatong'olanywa--viluvi likhomi na vivili ni vitsule. 
\v 21 Na vandu valia vali vadukha tsielefu tsiranu tsia vasatsa, nu khukhavalitse vandu vakhali na vaana.
\v 22 Na vwangu , Yesu yavaruma veechitswi ve  vinjire muliaro nu khutsia  imbeliwe khulujereha lwi inyanza, naye narikala nashiruma mikanda khuhuya. 
\v 23 lwayali niyakhamala khulakhula mikanda jitsile, yanina khushikulu ye mwene khusala.Khulukolova lwakhutukha, yaliyo wonyene. 
\v 24 Na liaro liali litsile ihale munyanza khurula khulujinga, na nilinuywa vutinyu imbuuza khandi ni vikuvuli vinyanza, shichila imbuuza yi shihunguzu yali nivalumba khukalukha inyuma..
\v 25 Mutsisa tyukhulinda tsikhola khanne muvudukhu, Yesu yavalolkhera navitsiranga, khandi najendanga khumazi ki inyanza. 
\v 26 Lwa veechitswive vamulola najenda khu inyanza, vasumbukha nu khuvoola, "ni shinanyenzo", nivalila nuvuri. 
\v 27 navutswa Yesu yamoloma khuvo navoola, "Mukhikosa mba! Niinze! mukharii mba."
\v 28 Na Petero yamuvoolera, "Mwami niva niwe, nanga nditse khuive ninjenda khumazi." 
\v 29 Yesu yamulanga, "Hamba." Khulwako Petero yikha muriaro  najenda khu mazi natsia khu Yesu. 
\v 30 Navutswa, Petero lwayalola imbuza inditoho , yamanya naria.Na lwayanza khusikhira manyanza.yalira nukhuvoola,"Mwami mbonyinya!.
\v 31 Na vwangu Yesu yanyira mukhonokwe,nukhukumira Petero, nukhumuvoole, "ivee wilisuvira liti, shichira shina uhayahayize? 
\v 32 Lwa Yesu na Petero vatsia khwinjira muliaro, imbuutsa yasinjira khuhuza. 
\v 33 Na veechitswi vali muliaro vamusikamira Yesu nu khuvola "Kakilikali uli mwaana wa Nyasaye."
\v 34 Lwavali ni vakhambukha vadukha  khushivala sha  Gennesareti. 
\v 35 Vandu vahawenaho lwavamulavilitsa Yesu, vahana mang'ana khutsia hoosi yiweneyo, nukhumulerera woosi yalihu mulwale. 
\v 36 Vamusaya vadukhe khukumirahutsa khu lijemo  liikanza ye , na khuvosi watiirakhu yanyola khuhona.
\c 15
\cl MULIANGO 15

\p
\v 1 Valala   khuvafarisayo na vang'odi khurula Yerusalemu viitsa khu Yesu nivavoola, 
\v 2 Shichila shina veechitswi vovo vononyinya malako ka vakhulundu? Shivisaavanga makhono kavo  lwa valiitsa mikati tawe. 
\v 3 Yarevula navavoolera, na shichira shina munye mwononyinyanga malako ka Nyasaye ni miima chenyu?
\v 4 Nyasaye  yavoola, "Mwitusominye tata na mama wowo, na woyo unyekanga tata anaho mama wewe alakhutsa likhutsa. 
\v 5 Navutswa munye muvoola, ulivoolera tatawe anaho mamawe, shyosi shitukhananga khukhonywa   na inze ni shihanwa khu Nyasaye; 
\v 6 woyo shadukhane khuhana luyali khu tata wewe.khulwi injila khuli yiyi umalikhulomba ling'ana lia Nyasaye  khuvula shivune, shichila miima chenyu.
\v 7 Munye vakaadi, lilava khuli Isaya yaporofeta khumunye, na voola. 
\v 8 Vandu yava vanzitsominyanga ni minwa chavo, navutswa mioyo chavo jili ihale na inze. 
\v 9 Navo vasikamilanga shikhaya, niveechitsa meechitso kavandu."
\v 10 Yamanya nalanga shiduma shisunde khuye, navavoolera hulikhitsi, mumanye- 
\v 11 Shishili shinjiranga mumunwa nashyo shononyanga mundu, navutswa ni yeshyo shirulanga mumunwa, nashyo shimwononyinyanga.
\v 12 Veechitswi veve vamwitsila, navavoolela,  "umanyikhu vafarisayo vadunya lwa vahulila likhuva yili? 
\v 13 Yesu yerevula navavoolela,Shirakwa shiosi, shyavulakhurakwa na tata wanje wu mwikuulu , shilikhwa. 
\v 14 Valekhi yavo ni vimilili vavekhu.Muvekhu niva alamwimilila muvekhu woshionyo , voosi valakwa muvwina."
\v 15 Naye Petro yarevula na voolela Yesu, "Khwivalile ku luganu yulu luvoola." 
\v 16 Yesu yavavolela, Khali munye khandi muvula vucheri vwilimanya? 
\v 17 Shyumumanya shyosi shinjiranga mumunwa, shivirilanga munda ma shisuvwa muvulimo anoho muvwina?
\v 18 Navutswa virulanga mumunwa virulanga mumwoyo; navyo vilombanga mundu khuva nuvudamanu. 
\v 19 Mumwoyo virulamu  , livoola 
 lidamanu, vwiri, vuheyi, vwivi, khuhana livola lyuvuvehi, na manyego; 
\v 20 Yako nako kalombanga mundu khuva nuvudamanu; navutswa khulia vujira khwisaava makhono shukhulombakhu mundu khuva nuvutamanu taawe.
\v 21 Yesu yarula yaho, natsya luvga lwa mataala ka Tiro na Sidoni. 
\v 22 Heenza mukhali mukanani yarulanga muluvega lweneyolo yarulila na hanzukha nu khuvoola"Umbele tsimbavasi mwana wa Daudi! mwaana wanje mukhana anyakhizwa  vutamanu ni litimoni." 
\v 23 Yesu shiyarevula shindu shyosi.Veechitswi veve viitsa khuye khumusaya nukhuvoola, mulekhe azii, shichila akhulombelanga liyoko.
\v 24 Yesu yarevula, shindarumwa khumundu woosi  mba, navutswa khumakondi kakora, ki inzu ya Israeli." 
\v 25 Naye yiitsa na musikamira, na voola, mwami, khonya. 
\v 26 Yarevula namuvoolera, shiuvuli vulahi khuvukula [ mukati ] kwa vaana nukhusuvila vaana visimbwa.
\v 27 Naye yamanya navoola, kali ndio mwami, navutswa, khali tsisiimbwa  shitsilitsanga khu matonye   kakwitsanga hasi hii imesa ya vami vavo. 
\v 28 Na Yesu yamurevulila,, o mukhali yiwe lisuvila liolio ni likali kave khuyive khuli lyenya lyolyo.Khurula inyinga yeyo mukhana wewe yahona.
\v 29 Yesu ya rula yaho natsia himbi ni inyanza ya Galilaya, natsya khushikulu, ni yikhala hasi. 
\v 30 Vandu vanyikhi viitsa khuye vamulerela valema,vavekhu,tsitimbiti, na vandi vanyikhi. Vavavikha hasi hii vilenje vyevye atukhe khuvahonyinya; 
\v 31 Shituma shali nilijenya  khuvaloola  tsitimbiti ni vamolomanga, valema nivajendanga, vavekhu ni valolanga, ni vitsominya Nyasaye wa Israeli.
\v 32 Yesu yalanga veechitswi veve na vavoolela, ndi ni livelela khu shiduma yishi,shichira vavere ni inze matukhu kavaaka, na vavula shyukhulia na shindavaruma vatsii ni inzala, shichila vanyaal khushindira khu injila. 
\v 33 Veechitswi veve vamuvoolela, nakhunyole hena mikati mushangalangwe munu, khudukhe khuliikhitsa nu khwikuritsa  mukanda  mukali khuli yuku? 
\v 34 Yesu yavareva, muli ni mikati changa?Vamuvoolera "chiranu na chivili nu rusutsi rutitiiti" 
\v 35 NaYesu yavavoolela  mukanda, yikhali   hasi khuvunyasi.
\v 36 Yavukula mikati chali chiranu na chivili ni tsisutsi, ni yakhamala khusanditsa mwisaala, natong'olanyinya na vaha veechitswi veve. Na veechitswi veve  nivagavulila mukanda. 
\v 37 Vandu voosi valia ni vikura.Ni vavunjiza matonye karikala ni kiizula viluvi viranu na vivili. 
\v 38 Voosi valia vali vandu tsielefu tsinne,  nukhukhavalitse vakhali na vaana. 
\v 39 Na Yesu yamanya arume mukanda khutsya ingo, naye na nina mu liaro  natsya muluveka lwa Magadani.
\c 16
\cl MULIANGO 16

\p
\v 1 Vafarisayo na vasadukaoyo vamwitsila khumujeritsa, vamureva avamanyinye vilolekhitso virulanga mwikulu. 
\v 2 Yarevula, na vavoolera, lwayitukha halukolova mumanya muvoola, mulenjero kulavakhu  mulahi  lelo, shichila  likulu ni limuchi.
\v 3 Na mumavwevwe, muvoola,lelo khulava ni imbudza; shichira likulu ni limuchi  khandi liikhaanga.Munye vatamanu , mwamanya lina likulu lifwana; navutswa shiumumanya vilolekhitso vitsinyinga. 
\v 4 Munye likhula litamanu nu lyuvuheyi mukhava shilolekhitso,nikhali shivula                   
  shindi shamuhelwa, navutswa shiliho ni shilolekhitso shyu muporofeti Jona yamulekhera ma natsya.Na Yesu yalekhana  navo natsya handi.
\v 5 Lwa vechitswi vadukha lujerekha lundi, vali vivilire khuvugula mikati. 
\v 6 Yesu navachelihitsa, "Muhenze mwilinde khu mamera ka vafarisayo na vasadukayo." 
\v 7 Vechitswi varevana vene khu vene nivakanagana nu khuvoola, Ni shichira khuvuli khuvukula mikati. 
\v 8 Na Yesu yamanya  inganagani yavo, yavavolera," O munye virisuvira liti, shichira shina muganaganga khuvene  nukhuvola ni shichira khuvuli khuvukula mikati?"
\v 9 Mushili khumanya? khali  shiumwtsulitsanga mikati chali jiranu na jiviri chalilwa ni tsielefu tsiranu, khandi viruvi  vianga  mwavunjitsa.? 
\v 10 anoho mikati chali saba chalilwa na vandu tsielefu tsinne, na ni viruvi vianga vya matonye vya rikala numuvukula?
\v 11 Kali ndina shumumanya shimolome khumunye shichira mikati? Muhenze nu khwilina khu mamera kavafarisayo na kavasadukayo". 
\v 12 Na vamanya ni vamanya ndi  shiyavoola khu mamera kumukati, navutswa vihenze nu khwilinda khurula khu mechitso ka vafarisayo na vasadukayo.
\v 13 Na lwa Yesu yatsya muluega lwa Kaisarea-Filipi, yareva vechitswi ve navola," vandu vavola  mwana wa Adamu ni wina?" 
\v 14 Navo vavola, "vandu valala vavola uli Yohana mubatisi; na vandi vavola uli Elijah, vandi Yeremia, anoho mulala khu vaporofeti." 
\v 15 Naye yavavoolera, "Navutswa na munye muvoola inze ndi wina?" 
\v 16 Simoni Petero narevula nu khuvoola, "Yiwe uli Kristo mwana wa Nyasaye  Umenyanga."
\v 17 Yesu yarevula na muvolera, "Ukasitswe yiwe Simoni Bar-Yona; shichira muvili na masai shivikhuvulile yaka, navutswa Tata wanje  Uli mwikulu. 
\v 18 Inze khuvoolera, yiwe ni Petero, na khwiwe  ndumbakha likanisa lyanje; khali miliango  chishihatisi shijilanyala khulikura.
\v 19 Ndakhuha  tsifungu tsyu vukhumi vu mwikulu,shyosi sha uvoha hasi hanu shilavokhwa mwikulu, na shyosi shuvoholola hasi hanu , shilavohololwa mwikulu." 
\v 20 Yesu yavakaya vavule khuvolera mundu wosi ndina yali Yesu Kristo.
\v 21 Khurula inyinga yeyo Yesu yilolekhitsa khu vechitswi veve, khuli kamudukhila khutsya Yerusalemu , ma anyakhitswe muvindu vinyikhi, vya vasakhulu na vasalisi na vang'odi;adukhe khwirwa,ma yisimukukhe lidukhu lya khavaka. 
\v 22 Petero yamuvukula haluvega, naranga khumukondekhera nu khumuvolera, "shikadukhana mwami  yako  shikalakhunyola.!" 
\v 23 Navutswa Yesu yakalukhana namuvolera Petero, "Tysa inyuma wanje yiwe Shetani! ukhava shisundi khwinze, shichira kauvoolanga shikali ka Nyasaye, navutswa kavandu."
\v 24 Inyinga yeyo Yesu yavavoolera vechitswi ve ,mundu wosi wenya khunonda, yikaye mwene, ma yitiukhe musalaba kwe mwene nu khunonda. 
\v 25 Woyo wilinda liiva lye alalikoritsa, na woyo ukoritsa liiva lye  shichira yinze, alalinyola. 
\v 26 Kalamukhonya shi mundu khunyola miandu chi shivala  shiosi  ma akoritse  liivamoyo lye? na mundu anyala khuhana shina havukono  hi liiva lyelye?
\v 27 Shichira mwana wu mundu aliitsa  nuvukhumi vwa Tata wewe halala nitsingelosi tsietsie, nalw lwalirunga vuli mundu  khulondekhana khu vikholwa vye. 
\v 28 Kakilikali  muvoolera munye, khuli na vandu vasinjire  valala namunye hanu. vakhalole likhutsa , khudukha lwavalilola mwana wa Adamu niyitsanga  muvwami  vwevwe.
\c 17
\cl MULIANGO 17

\p
\v 1 V1Lwa matukhu karanu ni lilala kali kakhavira, Yesu yavavukula Petero, Yakobo,na Yohana amwavo wewe navahira mushikulu shirambi havali vutsa vonyene. 
\v 2 Na likondo lia Yesu Liakalukhanyinywa imbeli wavo, mmoni mwa Yesu mwakha khuli liuva,  na tsinguvu tsietsie  tsiang'ang'a khuli vulavu.
\v 3 Na henza, valola Musa na Elija nivamolomanga na Yesu. 
\v 4 Na Petero  yarevula na volela Yesu, "Mwami nuvulahi khutse khuva hanu:Nuyanza ulekhe khumbakhe matiri kavaka; lirala liolio,lindi lia Musa na lindi lia Elija."
\v 5 Lwa Petero yali nashimolomanga, henza lilesi lilavu liavakhunikha voosi:na mwoyo kwahulirikha khurula mwilesi mwenomo nu kuvoola, "Uyu ni mwana wanje wandayanza, nanyanzitswa naye; mumuhulikhitse". 
\v 6 Na vegitswi veve vahulira mwoyo kwenoko.vakwa hasi mahunama, ni vatechera muno. 
\v 7 Navutswa Yesunyitsa navatiirakhu, navavolera, "sinjirri mukhava nu vuri tawe." 
\v 8 Na lwavahenza ikulu shivalolakhu mundu wundi woosi mba, Yesu naye yali narikale navo wonyene.
\v 9 Lwa vali nivikhanga khurula khu shikulu, Yesu yavakaya, navavoolera, mukhavolerikhu mundu woosi kamuloli tawe,khutukha lwa mwana wu mundu yitsa yisimukukhe khurula mulikhutsa. 
\v 10 Na vegitswi veve va mureva,shijira shina vang'odi vavoola khutukha Elija yitse khuranga mbalio?"
\v 11 Na Yesu yavaavolera, ni kagilikali Elija aliitsa wukhuraanga, ma khandi akalukhitse vindu viosi khuli viali. 
\v 12 Navutswa muvolera ndi, Elija yayitsa khale, navo shivamumanya tawe, navutsa va mukholela koosi kavenyanga.Khandi ni ndio vitsa khusalilitsa mwana wu mundu mu makhono kavo. 
\v 13 Nalwo lwa vegitswi veve vamanya ndi Yesu yavavolra makhuva khulondekhana khu Yohana mubatisi.
\v 14 
\v  Na vatsia nivatukha hi shituma shiali. mundu mulala yitsa khu Yessu, namusikamila imbeli wewe, na voola, 
\v 15 "Mwami vererera mwikhula wanje shichira ashindanga indulume nu khunyakhana muno: akwizanga mumuliro vuli inyinga na lundi akwa mumatsi. 
\v 16 Inze muleri khu vegitswi vovo,navutsa  shivanyalitse 
 khumuhonyinya.Yesu yavarevulila navoola, "O  munye lwivulu luvula lisuuvira na khandi mwakoyana,ndamenya na munye  khutukha lina?Mwenya ndikhutsire khundukha lina?Nderera hanu mwana mwenoyo.Yesu yakondekhera litimoni lienero; na liarula muye: na mwana mwenoyo yahona khurula isaa yeneyo.
\v 19 Na vegitswi va Yessu vitsa khuye haluveka, ni vamureva, shichira shina khutse khuramilwa khukhunga litimoni  lienelo? 
\v 20 Yesu yavavoolera, shichira lisuuvira lienyu lititi:Navutsa muvoolera kagilikali numuva ni  lisuvira khuli liu lukutsa lwi lisavakhwa mulavoolera shikulu yishi, rula yaha wisunde yeyo, nashio shilisunda;Na shivulakhuho shivula khunyalikha  khumunye. 
\v 21 Navutsa litimoni khuli yili shilirula  vuchira lisaala nu khuhonga khulia.
\v 22 Na lwavali nivamenyi galilaya, Yesu yavoolera vegitswi veve"mwana wu mundu alitsa khutsamwa khu vandu. 
\v 23 Navalitsa khumwira na khulidukhu lia khavaka   alisimukukha  navo vanyoola liverera likali muno.
\v 24 Lwa vatukha mulitala lia Capernaumu,vasololi vu vushuru vatsia khu Petero, ni vamureva, mwami wenyu arungakhu vushuru? 
\v 25 Petero yarevula,  arunganga.Lwa petro, yinjira munzu,Yesu yali wukhuranga khumoloma, namureva , ukanakana shina, Simoni? Vami vu mulirova yumu varungitsa vushuru khurula khu vanga wina? Nu khurula khuvana vavo anoho vacheni?
\v 26 Petero yamuvolera, khurula khu vacheni.Yesu naye yamuvoolera  nikali nindio khu vaana  ni vavoholole. 
\v 27 Shichira shikhwenyi khuvituhitsa mioyo mba, mutsi mmunyanza mureke  ingaka, isutsi irulamu yu khuranga mwigule mumunwa, mulanyolamu tsisendi.Muvukule  murunge vushuru vwanje nu vushuru vwenyu.
\c 18
\cl MULIANGO 18

\p
\v 1 Inyiinga yeneyo vechitswi  vitsa khu Yesu nivamureva," ni  wina mukali mu vwami vu mwigulu?" 
\v 2 Na Yesu yalanga mwana mutiti, namusinjiritsa hakari  havo, 
\v 3 Navoola, muvoolera, kakilikali, mukhakalukhana muve khuli vaana vatiti, munye shumulinjira mu vwami vu mwikulu .
\v 4 Khu lwayako mundu woosi  wichehitsanga khuli mwana mutiti  wuyu , naye ali mukali muno mu vwami vu mwikulu. 
\v 5 Na khandi mundu woosi winjiritsa mulala khuyava vana vatiti mu lira lianje, alava niyinjiritsa inze. 
\v 6 Navutsa mundu yituhitsa khu mulala khuyava vasuuvira muinze, vwakhavere vulahi lichina lisungwe mwing'ori mwemwe ma asuvwe mmululiva lwi inyanza.
\v 7 Nuvutinyu mushivala shichira vindu vichira vandu nivi tuhizwa , nu khukhola vwoni! Vindu yivi vilitsa: Navutsa vulava vutinyu khu mundu wa macheritso kenako kizirakhu! 
\v 8 Khu lwayako, mukhono kwokwo, anoho shirenje shioshio nishikhuhira mmbwoni, ureme nu khuvirulitsa khwiiwe.Shichira nivulahi iwe khwinjira muvulamu nu wafwokoya anoho nu walema khuvira khuva ni makhono kaviri  ni vilenje viviri, mausuvwe mu muliro kwi mihika ni mihika.
\v 9 Niva imoni yoyo nay ichiranga ukhole vwoni,chihe usuve ihale niwe mwene, nuvulahi khinjira  muvulamu ni imoni indala, khuvira khuva ni tsimoni tsiviri, ma usuvwe mu shihatisi shu muliro.
\v 10 Muhenzelitse, muvule khuchaya mulala khu vatiti yava, shichira  muvolera kakilikali, tsingelosi tsiavo mwikulu tsihenza inyanga yoosi mmoni mwa tata wanje ali mwigulu. 
\v 11 Shichira mwana wu mundu yitsa khuhonyinya vandu vakora.
\v 12 Mukanakana ndina? mundu niyavaya makondi imia iindala na lilala khuko likore, shalekhanga makondi  makhomi tisa na tisa, ma atsia mmbikulu, khukhava likondi lilala likori? 
\v 13 Na lwalinyoolanga,muvooleranga kakilikali, avetsaanga  nuvuyanzi  mbiririra khulikondi lienelo, khuvira makondi kandi makhomi tisa na tisa kavuli khukora. 
\v 14 Khali ni ndio, shililikhu lienya lia Tata wenyu ali mwikulu, ndi mulala khu vatiti  yava atukhe khutiva.
\v 15 Amwavo wowo na khukosera, tsia umuvolere, numuli vutswa naye vaviri, na khuhulire ulava nu mukhonyi khurula mmbwoni. 
\v 16 Navutsa navula khukhuhulikhitsa, vukula mundu wundi mulala anoho, vaviri niwe mwene, khu khuvira khu minwa cha valolikhitsi vaviri anoho vavaka khuvuli likhuva litinye.
\v 17 Nava umuchaya  nu  khuvula khuvakhulikhitsa, muvoolere vi likanisa, nachayi  khuvahulikhitsa, vilikanisa, ave khumunye khuli mundu wi shivala  khandi  khuli musololi wu vushuru.
\v 18 Muvooleranga   kakilikali, shiosi shamuvoha mulilova, shiravohwa mwigulu, khandi shiosi shia muvoholola mwirova shiravohololwa mwikulu. 
\v 19 Khandi muvoolera ndi, nikava vandu vaviri valahulikhitsana mulirova khu shindu shiosi shia vareva, Tata wavo ali mwigulu alavakholera. 
\v 20 Shichira havundu hosi havandu vakaniire vaviri anoho vavaka mulira lianje, inze ndava hakari havo.
\v 21 Peteroyatsia khu Yesu namureeva, mwami, kenyekha mmberere amwavo wanje mulisuuvira nakholere vutamanu; muverere hali saba? 
\v 22 Yesu yamuvoolera,  khuvoolera yiwe, hali saba tawe.Navutsa khutukha makhomi saba hali saba,
\v 23 Khu vwami vu mwigulu vusasanyinywa nu mwami mulala, wenya khurunilitsa livikhiro lielie na varumikhiri veve. 
\v 24 Lwa yaranga lirunilitsa mundu mulala yalerwa khuye naye yali nilikoovi lielie tsitalanta tsielefu likhomi. 
\v 25 Navutsa shichira shiyali nuvunyali khurunga mwami wewe yahana malako ndi  akulitswe yemwene halala nu mukhali wewe na vaana ni vindu vyosi viayali navyo, varunge likovi lienelo.
\v 26 Murumikhili woyo yakwa imbeli wu mwami wewe, namwikanira, namuvoolera, mwami wanje ikhutsire niinze, ndakhurunga likovi liolio liosi. 
\v 27 Mwami wu murumikhiri uyu ;,yamuvera tsimbavasi namuvoholola, namulekhera likoovi lielie liosi.
\v 28 Murumikhiri mwene mulala woyo yarula natsia ilwanyi, na yanyola mulala khuvarumikhi  vashienye,naye yali ni  likov lielie tsidinari imia indala: yamukumira, namumika mwing'ori, namuvolera, ndunga likovi lianje liosi. 
\v 29 Muhinziri wavahinzilanga naye yakwa hasi muvilenje vievie, namusaya, namuvoolera, ikhutsire niinze ndakhurunga likovi liolio liosi.
\v 30 Navutsa yambakhana khumuhulilitsa, namuvukula namuhira muchera, khutukha lwarunga likovi lienero liosi. 
\v 31 Lwa vahinziri veshienye valola kayali nakholi, vali ni shiverera, na nivatsia khwivalila muruchi wavo kosi kali nikikholekhe.
\v 32 Na muruchi wewe yamanya na langa murumikhiri uyu, namuvoolera, "O yiwe murukwa mutamanu, inze khuvlekhere likovi lianje liosi, shichira umbolere khole ndio: 
\v 33 Niwe khandi shiuvere uverere murumikhi woshionyo, khuli inze khuvererere?
\v 34 Muruchi wewe yali nu vurima, namuhira murumikhiri wenoyo muchera khusalilitswa khutukha lwa runga likoovi liosi. 
\v 35 Ni ndio khandi Tata  wanje wu mwigulu yitsa amukholere,  nikava munye, khurula mu mioyo chenyu shimulavera vamwavo venyu mulisuuvira  tsimbavasi.
\c 19
\cl MULIANGO 19

\p
\v 1 Na lwa Yesu yali yakhamala mang'ana yaga, yarula Galilaya,nu khutsia mushivala sha Ivuyuda, injerekha wu mujera kwa Yorodani. 
\v 2 Mukanda mukali kwa mulonda naye yavahonyinya iweneyo.
\v 3 Vafarisayo vamwitsira khumujeriza,nu khumureva, "Ni khumalako mundu khumukhunga mukhaliwe khu lwishivune shosi?" 
\v 4 Yesu yavrevulira, navavoolera "shu mwasoma ha kavoola,  woyo wavalomba khurula mwiranga yavalomba musadza nu mukhali?
\v 5 Woyo wavalomba yavoola khandi, "Shichira yaga, musadza alalekha Tata wewe na mama wewe, nu khuhambana nu mukhaliwe, na vavili yavo, valakholekha muvili mulala. 
\v 6 Khulwayako vanyasaye avikhi halala, akhavaho mundu wu khuvavukhanyinya."
\v 7 Navo vamureva, "Shichira shina Musa  yavikha lilako  mukhali aherwe   ibalwa yu khumwavukhanyinya alero akhunganyinywe." 
\v 8 Na yavavoolera, "Kali khurulana khu vutinyu vu mioyo chenyu, Musa yaviyamira khukhunga vakhali venyu, navutswa khurula muliranga shikali ndio mba. 
\v 9 Inze muvoolera, wosi ukhunga mukhali we, ni kakhali shichira vuheyi, nu khuhira  wundi, akhola  vuheyi.Na woyo umulera  umali khulekhwa akhola vuheyi."
\v 10 Vechitswi vamanya vavoolere Yesu, " Niva keneyako nako kaliho hakari hu musaza nu mukhaliwe, nuvulahi khuvula khuhira." 
\v 11 Na Yesu yavavoolera, Shivali vosi vanyala khwiyama mang'ana yaga, ni kakhali khuyavo vaherwa na Nyasaye. 
\v 12 Valiho viziri viivulwa khurila munda mwa vanyina, na valiho viziri vilomba vene khuva viziri shichira vwami vu mwikulu.Woyo wukhuchimira amechitso yaga akachimire."
\v 13 Na vamulerela avana vatiti avavikhire mikhono nu khuvasalira, navutswa vechitswi vavakondekhera. 
\v 14 Nikhali Yesu yavakaya, "Lekhi vana vatiti  vitse khuyinze, mukhavakayi tawe.Shichira vwami vu mwikulu vuli khu vana khuli yava." 
\v 15 Yesu yavavikha mikhono  khu vana, ma na rulaho nu khutsia.
\v 16 Mundu mulala yitsa khu Yesu namureva, "mwechitsi mulahi, shina shilahi shanyala khukhola ndukhe khunyola livamwoyo likhahera mba?" 
\v 17 Na Yesu yamurevulila, shichira shina unanga mulahi?Shaliho mulahi  navutswa mulala , naye ni Nyasaye:Nu wenya khwinjira mu vwami linda malako."
\v 18 Musaza woyo namureva, :malako   shina? Yesu yamuvoolera, "Ukhira ta, Ukhaheya ta, ukhiva ta, ukhahana lihenzeliza lyu vuvehi, 
\v 19 Uhe tata wowo na nyina wowo luyali: umuyanze murende wowo khuli wiyanza."
\v 20 Musaza muvukha woyo yamuvolera, "Yaga kosi ndakavikha khurula muvwana vwanje. shina shindi?' 
\v 21 Yesu yamurevulila, "Nu wenyi khuva mulunji, tsia ukulitse vyu ulinavyo na uhane khu vadakha, ulava ni livikhiro mwikulu : awize unonde." 
\v 22 Na vutswa,lwa muvukha woyo yahulira livoola yero, yamanya averere munonono:shichira yali ni miandu toto
\v 23 Yesu yavavoolera vechitswi veve, "Ka toto mbavoolera,  nu vutinyu  muhinda khwinjira  mu vwamihi vu mwikulu. 
\v 24 Khandi mbavoolera,irhakhave vudorho khu ingamia khwinjira mulina li isindani khuvirha mundu muhinda khwinjira mu vwamihi vwa Nyasaye."
\v 25 Lwa vechitswi vahulila yaga, vali  ni lijenya, ni vavoola ,Wina unyala khuhona?' 
\v 26 Yesu yavahenza nu khuvavoolera, "khu vandu ni madinyu, navutswa khu Nyasaye vindu vyosi vinyalikhanga." 
\v 27 Petero yamureva ndi: Henza kwalekha vyosi khukhulonda.Shina sha  khunyola?"
\v 28 Yesu yavarhevulila,"Kakilikali mbavoolera, munyinga imbya lwa mwana Adamu nayikhale khushisako shye shyu luyali,munye vamwanonda khandi mulikhale khuvisoko likhomi na vivilli, nu khukhalajila tsihiri likhomi na tsivili zia visiraeli.
\v 29 Na shamulala walekha tsitsu , vamwavo, vambotswa, Tata , Nyina vana anoho mulimi shichira liira lianje, valakhanyole hali imia  nu mukavwa kwi livamoyo likhahela mba. 
\v 30 Navutswa vanyikhi vali vukhuranga, valakhave vukhumalikhitsa, na vukhumala valakhave valakhave vukhuranga.
\c 20
\cl MULIANGO  20

\p
\v 1 V1Khu vwami vu  mwigulu vulafwananyinywa nu mundu mwene inzu, warula mugamba mavwevwe khukhava vahinziri mumulimi kwi  misabibu. 
\v 2 Lwayamala khulagana na vahinziri mirungu cha vuli lidukhu, yavaruma mu mulimi kwekwe kwi mizabibu .
\v 3 Narula khundi khu isaa  ikhola tsivaga, na lola vandi vasinjire vuchira miyinzi mu shiru. 
\v 4 Khandi yavavoolera, mutsi munye, mumulimi kwi mizabibu, na khu vyosi shili shilahi ndamuha, na nivatsia khukasi.
\v 5 Khandi khudukha isaa ya tsiranu na indala, khandi isaa ya tsiranu na tsine nahandika vahinziri vandi khutsia mumulimi. 
\v 6 Khandi khu isaa ikhola likhomi ni indala, nanyola vandi vasinjire vujira miyinzi, na navareva, shichira shina musinjire yaha lidukhu liosi vuchira khuyinzira? 
\v 7 Navo vamuvoolera,"shichira shaliho nu mundu ulagana nakhutse," Naye yavavoleraa,  samuli   mumulimi kwi mizabibu na shiosi shili shilahi munye  mulanyola.
\v 8 Lwa halokolova lwadukha, mwami wi misabibu yavoolera mulindi, langa vahinziri, na uvahe mirungu, khurulawukhumala khudukha khu wukhuranga. 
\v 9 Na lwa vitsa vasamulitswa khu isaa ikhola likhomi ni indala vanyola vuli mundu murungu kwi idenari. 
\v 10 Lwa vimbeli vitsa, vaganagana valanyola mirungu minyikhi, nauvutsa vanyola idenari shamulala.
\v 11 Navkhamala khonyola mirungu chovo, vimonya khuli mwene  mulimi yali navarunji. 
\v 12 NI vavoola,  "Vahinziri vasamule inyuma khulukolova vahinzire isa indala yonyene, navutsa uvalekhanyinye  na khukhutse vukhuranga,  vakhujinji vulidoho vumiynzi nu khusambilwa ni liuva mmbasu  kwosi.
\v 13 Navutsa yarevula na voolera mulalakhuvo, Mulina, shikhukholere vudamanu.shikhulagane mirungu chi  idenari indala? 
\v 14 Vugula shili shioshio, na utsii.Ndoli  mbane mirungu shilala khuvahinziri vasamulize  mulimala khuli lwa mbarunji.
\v 15 Shivuli vulayi inze khole khuli nyanza khu vindu vyanje?Noho imoni yoyo ni ndamanu shichira vulayi vwanje? 
\v 16 Khu vukhumala valava vukhuranga, na vukhuranga valava vukhumala.Shichira vanyishi valangilwa, navutswa vadi varovolwa.
\v 17 Na Yesu yanina ni yanza khutsia Yerusalemu,Yahila vegitswi veve likhomi na vavili haluvega hi injira, na vavoolera, " 
\v 18 Henzi , khutsitsanga Yerusalemu, na iweneyo mwana wu mundu alatsamwa khu vasalisi vagali nu khu vang'odi, navo valamukhalajira likhutsa, 
\v 19 na valamuhana khu vitsihiri vamukholere shihenyehenye nu khumuhula mishaliti nu khumuvamba,na lidukhu lia khavaga alasimukukha."
\v 20 Heneyaho mama wa vana va Zebedayo yitsa khu Yesu nali na vana veve nukhumusikamira ni yenya shindu khuye. 
\v 21 Yesu yamureva wenya shina?  Naye namuvoolera , Uhane khu vana vanje vaviri vikhale, mulala khu mukhono kwokwo mulunji na wundi khumukhono kwokwo mukhali mu vwami vwovwo.
\v 22 Navutswa Yeus yarevula namuvoolera,Shumanyi shureva mba, munye munyala khung'wa khu shikombe shandenya khung'wera  mu? khandi mulibatiswa lia mbatiswa mu, na vamuvolera,khutse khula nyala. 
\v 23 Na yavavolera mulang'wa ligali shikombe shanje, na mubatiswe mulibatiswa lia mbatiswa mu,navutswa khwikhala khu mukhono mulunji kwanje, nu khumukhono mukhali kwanje, shuvuli vunyali vwanje khuhana, navutswa vulahanwa khuyava valomberwa na tata wanje. 
\v 24 Na lwa  vegitswi vali likhomi  vahulira yaga, vavihiritswa na vamwavo vavili yava.
\v 25 Navutswa Yesu yavalanga khuye, na vavoolera, munye mwamanyanvwamihi vyi tsihiri vavmihanganni tsingulu khumunye na vamanyinya   vunyali khu munye., 
\v 26 Navutswa shikali ndio khumunye, khu vosi wenya khuva mugali khumunye khutukha ave murumikhiri wenyu, 
\v 27 Na khu vosi wenya khuva mwimilili wenyu khutukha ave murugwa wenyu. 
\v 28 na khuli mwana wu mundu shiyitsa arumikhilwe,navutswa arumikhe, khandi ahane liva mwoyo lielie live lirungila lia vanyishi.
\v 29 Lwa varula Yeriko, mukanda mugali  kwa mulonda. 
\v 30 Na, henza vavekhu vavili va satsa vali ni vikhale khunjira khulujinga, lwa vahulila Yesu aviranga himbi, ni vavoola, uve ni tsimbavasi khukhutse, O mwami, mwana wa Daudi. 
\v 31 Na mukanda kwavakondekhela, shichira vashiling'ane,navutswa vanila ni vavoola uve nitsimbavasi khukhutse, o mwami, ive mwana wa Daudi.Khandi yesu yasinjira, navlanga, na voola, mwenya mukholere shina?Ni vamuvoolela,mwami khwenya tsimoni tsieru tsikukhe.Khu Yesu yavaverera navadira mutsimoni tsiavo:noho naho tsimoni tsianyola lilola, na nivamulonda.
\c 21
\cl MULIANGO 21

\p
\v 1 V1Na lwavali nivadukha himbi na Yerusalemu, vadukha Bethphage, mushigulu sha Mizeituni na Yesu yavaruma vegitswi vavili, 
\v 2 navavoolera, "tsii mulidala lili halujelekha na munye , na vwangu mulanyola isukhiri ivohelwe ni shimoli shayo:mulere khuinze. 
\v 3 Na mundu na mureva munye, mumuvolere mwami avyenyanga, na alavaha mwize na zio."
\v 4 Na yaka kaholekha kadukhe khurwekhizwa kavoolwa nu muporofeti, lwayavola," 
\v 5 Volera vakhana va Sioni, henza mwamihi wowo yitsa khu ive muhoma yikhale khu isukhili nu khu shimoli shisukhili."
\v 6 Na vegitswi vatsia, nivakhola khuli Yesu yavavalaga, 
\v 7 Ni valera isukhili ni shimoli , nivavikhakhu tsinguvu tsiavo, ma niyikhalakhu. 
\v 8 Na vanyikhi mumuganda mukali vala tsinguvu tsiavo khunjira:vandi ni varema tsisia khu  misaala ni vaala khunjira.
\v 9 Muganda kwimila imbeli wa Yesu na kundi kulondakhu ni vanila, ni vavola
" Hosanna khu mwana wa Daudi:
Ali nu vugasu uyu witsa
 khu lira liu mwami;
 Hosanna mwigulu." 
\v 10 Lwa Yesu yadukha mu Yerusalemu, lidala lyosi  liavukha, ni vareva, uyu ni wina? 
\v 11 Muganda kwosi kwavola," Uyu ni Yesu muporofeti wa Nazareti ya Galilaya."
\v 12 Yesu yinjira  mulitempeli. Na va khunganyinya  vosi valivakulitsanga nu khukula vindu mulitempeli, na khunaminya tsimesa tsia vashiranyinyi vi tsisenti, nakunamula visako vya vakulitsi vivduti. 
\v 13 Na yavavolera," kang'odwa, Inzu yanje ilalangwa inzu yi lisaala, navutswa munye mujikholi khuva luhangaywanlwa vanuli." 
\v 14 Na vavekhu na valema vitsa khuye mulitempeli navahonyinya.
\v 15 Navutswa lwa vasalisi na vang'odi valola vindu vyukhuchenyinya vyayakhola, na vana  ni vanilira mulitempeli, ni vavola, "Hosanna khu mwana wa Daudi", vamanya vavihililwa. 
\v 16 Ni vamuvolera, shu hulira ka yava vavolanga? Na Yesu yavavolera, Yee, shimwasoma, muminua cha vana na vanunanga,  ulalomba litsominya liagiligali? 
\v 17 Na Yesu yavalekha natsi ilwanyi wi lidala, khutsia mwidala lia Bethani nagona yiweneyo.
\v 18 Mugamba kwene lwayagalukha mulidal lia Yerusalemu, yali ni inzala. 
\v 19 Lwa yalola musala ku mukhuyu haluvega lwi injila, yatsia khugwo, na shiyanyolakhu shindu, navutswa masambu mele, na kuvolera,mukhuyu makhuyu  kakhama khuyive khurula nunudi ni mihiga chosi,nahonoho mukhuyu yoko kwaniala.
\v 20 Lwa vegitswi vakuloli, vachenya, ni vavola, mukhuyu kuniali ndina vwangu. 
\v 21 Yesu yarevula na vavolera ndi,kageligali muvolera munye numuva ni lisuuvira, na muvule khuhayahayitsa, shimulakhola vutsa yaka kakholekhe  khu mukhuyu tawe, navutswa khandi mulavolera shikulu yishi, rula yaha u suvwe mu inyanza, na kalakholeha ndio. 
\v 22 Na khu vindu vyosi vya mureva mulisala, ni musuvira, mulanyola.
\v 23 Na lwayali niyitsanga mulitempeli vasalisi vagali na vakhulundu vavandu vtsa khuye naye niyegitsanaga, ni vavolani khu vunyali shina ive ukholeramu vindu yivi? na ni wina yakhuha vunyali yuvu? 
\v 24 Na Yesu yarevula na vavolera, na inze ndavareva shndu shilala, ni mumbolera khandi yinze ndamuvolera ni khuvunyali shina vwakholeramu vindu yivi.
\v 25 Libatisa lia yohana- liarula hena? Liarula mwigulu, anoho khu vandu?Navo vaganagana, ni vavola, ni khuvola, khurula mwigulu alakhuvolera shijira shina khwavula khu musuvira? 
\v 26 Na nukhuvola khu vandu, khwaria mukanda, shijira vosi vavola Yohana nu maporofeti. 
\v 27 Na varevula nivavola Yesu, shikhumanyi tawe.Nayavavolera khandi inze shindavavolera ni khu vunyali shina vwakholera vindu yivi.
\v 28 Navutswa muganagana shina? Mundu mulala yali na vana vaviri vayayi, yitsa khuwukhuranga namuvolera utsii khuyinzir mumizabibu chanje nunundi. 
\v 29 Navutswa muyayi wuyu yarevulila navola  tsitsa mba:na lwinyuma yakalukhanyinya tsinganagani natsia na yinzira. 
\v 30 Khandi yitsa khuwakhaviri namuvolera khandi ndio, narevula namuvolera, ndatsia mwami, navutswa shiyatsia mba.
\v 31 Uli hena khu vaviri yavo yakhola vulalili vwa tat wewe? Vamuvolera, wukhuranga.Yesu yavavolera kageligali vavoleramunye, vasololi na vaheyi ,vilinjira muvwami vwa Nyasaye imberi wenyu. 
\v 32 Shijira Yohana yitsa khu munye khu injira yu vulunji na shimwamusuuvira:navutswa vasololi na vaheyi vamusuuvira: na munye, lwa muloli, shimwiganira lwinyuma, mudukhe khu suvira muye.
\v 33 Muhulile luganu lundi:khwaliho nu mundu mwene inzu, yaraka mizabibu,nachilombera lugaga.nayava vwina vukhukhamilamu, ni yumbakha shitalazi,na hana khu vahinziri  ma natsia mu shivala shi ihale. 
\v 34 Na lwa inyinga ya makhuyu yali ni dukhi, yaruma varugwa veve khu vahinziri, vavukule makhuyu keke khuvo.
\v 35 Na vahinzili vavukula varugwa, nivavakhupa mulala, niviira wundi, na wundi ni vamulasa na majina. 
\v 36 Khandi mwene mulimi yaruma varugwa vandi vanyikhi khuvira vukhuranga, ni vavakholera ndio khandi. 
\v 37 Navutswa lwinyuma yaruma mwana wewe, navola valaria mwana wanje.
\v 38 Navutswa lwa vahinziri valola mwana, vavolerana vene khu vene, uyu nu mlindi wi miandu hambi, khumwire ma khuvugule miandu cheche. 
\v 39 Nivamugumira, ni vamurulitsa ilwanyi wi mizabibu, ni va mwira.
\v 40 Lwa mwene mizabibu lwalidukha alakhola shina khu vahinziri? 
\v 41 Vamuvolera, alononyinya vandu vatamanu yavo, na alahana mizabibu  cheche khhu vahinziri vandi, vanyala khulera makhuyu khu inyinga yakwo.
\v 42 Yesu yavavolera shimwasoma mumang'oda, lijina lia vumbakhi vambakhana, yili lia dukha murwi ku lwiga lwiyinzu, yaga karula khu mwami, kali kukhuchenyinya mutsimoni tsieru?
\v 43 Khu lwayako muvolera munye, vwami vwa Nyasaye vularula khumunye, na vulahelwa khu  shivala shaminya makhuyu kavwo. 
\v 44 Na khu wosi ulikwa khulijina yili ala munikhaga: na khuvosi wa likwira,lilamusia akwi khuli lugushi.
\v 45 Lwa vasalisi vagali na vafarisayo vahulira tsinganu tsietsie, vamanya avola khuvo. 
\v 46 Lwa venya khumukumira, varia muganda, shijira muganda vamuvukula khuva muporofeti.
\c 22
\cl MULIANGO   22

\p
\v 1 Yesu yamoloma navo khandi mutsinganu, navoola: 
\v 2 Vwami vu mwikulu vuli khulii mwami mulala, walomba shiserero shyu mwana wewe muyayi. 
\v 3 Naruma vayinzili veve khuvalanga vacheni vali valangwa mushiserero, navutswa nivambakhana khwitsa.
\v 4 Yaruma khandi vaynziri   vandi khukalukhila khuvalanga vacheni vali valangwa ,"Henzi malii khudekha vyukhulia.Tsijirishi nitsing'ombe tsianje tsivere tsikhomeru tsisinzilwe khale, na vulishindu shili  shirejekhe.Hambi mushiserero."
\v 5 Navutswa shivakhulihitsa  mba, nikhali vazia khumiyinzi chavo, mulala yazia mumulimi mwe, na wundi  khu [viashara] vwuvukhala vwevwe. 
\v 6 Navandi vakumila vayinziri vu mwami yavarumila khuvalanga , ni vavasalilitsa, nu khuvira. 
\v 7 Mwami woyo yavukula vurhima nukhuruma vasikali veve khuzia khwira avalumindi yavo nu khusamba litaala lyavo.
\v 8 Yamanya navoolera vayinziri veve, shiserero shitukhi, na yavo valangwa shivatukhananga tawe. 
\v 9 Khulwayako tsii khutsinjira, mulange vandu vanyikhi khuli munyala, ma muvinjiritse mushiserero. 
\v 10 Vayinziri vatsia khutsinjira, nukhuvunjiza vandu vosi vavanyola, vadamanu na valahi: khu shiserero shitsula vajeni.
\v 11 Lwa mwami yitsa khulola vajeni, yalolamu musadza mulala  yakhali ni tsinguvu tsyu mushiserero. 
\v 12 Na mwami yamureva, "Mulina yiwe, witsi ndina munu vuchira inguvu yishiserero? naye shiyali nu lyukhuvoola.
\v 13 Mwami yamanya avoolere vayinziri veve, muvohi makhono ni vilenje, mumurultse ilwanyi nu khumusyuva mushisundi , hanukhuve nu khulila nu khuteteitsa mino. 
\v 14 Vanyikhi valalangwa, navutswa vatiti navo varovolwa.
\v 15 Na Vafarisayo vamanya varule ilwanyi khatsia khulokhitsa khuli vyala khumuyaala Yesu na mang'anake. 
\v 16 Vamanya vamurumile vechitswi  vavo , nivali halal na vasikali va Herode[maherode] .Nivavoolera Yesu," mwechitsi, khumanyi yiwe n wa kilikali, khandi wechitsa injira ya nyasayemu vwa kilikali.Khandi syuhenderanga mwoyo ka vandu vavoolanga:shichira shuhenzanga khuli mundu ali khandi shyuli niliyanzilila vandu valla ni liavukhanyiya. 
\v 17 Khu lwa yako khuvoolere, ukanagana shina? nililako mundu khuhana vushuru khu kaisari,anoho tawe?
\v 18 Navutswa Yesu yamnya vali ni inganagani indamanu, navavoolera," shichira shina mwitsi khunjeritsa, munye vagadi? 
\v 19 Manyinyi ligongolo litsisendi tsia murungila vusuru." Nivamulera ligongolo li tsisendi tsi idenari.Na Yesu yavareva, Ni ipicha ni liira lia wina vili khuling'ondo yili?Navamurevulira, "kwa kaisari " Na yesu yavavoolera, "Khulwayako hani khu Kaisari vya Kaisari na hani khu Nyasaye vya Nyasaye". Lwa va hulira yaka, vachenya.na vamanya  vamulekhe 
\v 23 Mulidukhu lieneyero vasadukayo viitsa khuye, yava navo vavoolanga shahaliho ni lisimukukhitswa, ni vamureva, 
\v 24 nivavola, mwechitsi, Musa yavoola, mundu musatsa nakhutsi, nakhali nu mwana, amwavowe, alalerha mukhali wewe ma amwivulile vana.
\v 25 Khwaloho na vamwavo sapa,wukhuranga, lwayali ni ya khaserera mukhali, yakhutsa, na vuchira mwana wosi,na lekha mukhali wewe khu amwavo wewe. 
\v 26 Malala mele kikholekha khu wa khavili, nu wa khavaka,kutukha khu wa kharanu na vavili. 
\v 27 Ma lukhumalilikha khuvoosi mukhali wenoyo yakhutsa khandi. 
\v 28 Khulwayako mulitukhu lyukhusimukukhitswa, yitsa ave mukhali wa winakuh va mwavo sapa yava? Shichira vosi vaali naye.
\v 29 Yesu yavarevulila, mwakora, shimwamanya mang'ota, ni tsingulu tsya Nyasaye tawe. 
\v 30 Mulisimukhitswa,  shi vasererananga anoho khusererwa, navutswa,vali khuli tsingelosi tsia Nyasaye mwikulu.
\v 31 Navutswa khulondekhana ni lisimukhitswa lya vakhutsu,shiu mwasoma kavoolwa khumunye na Nyasaye, na voolanga 
\v 32 Yinze ni Nyasaye wa Abrahamu, Nyasaye wa Isaka, khandi Nyasaye wa Yakobo? Nyasaye shali Nyasaye wa vakhutsu tawe, navutswa wa vali mwoyo. 
\v 33 Lwumukanda kwahulila makhuva yaka, vachenyinywa,khu mechitso keke.
\v 34 Na lwa vafarisayo vahulila ,Yesu akholi vasadukayo khulolekha khuli vasiro nukhuvashiling'anyinya, viivunjeritsa 
\v 35 Mulala khuvo, nali mwechitsi wa malako, yamureva lirheva,khumuchelitsa,na voola, 
\v 36 Mwechitsi, lilako shina likali mu maloko kosi?
\v 37 Yesu yamuvoolera, Uyanze Nyasaye wowo nu mwoyo kwokwo kwosi, nu vulamu vwovwo vwosi, nitsinganagani tsotso tyosi. 
\v 38 Yili nalyo lilaka lyukhuranga khandi likali mu malako kosi.
\v 39 Lya khavili lisasana nalyo, Uyanze murende wow khuli  wiyanzanga yiwe mwene. 
\v 40 Khu malako kavili yaka nako  ka malako koosi na vaprofeti vahenzakhu.
\v 41 Lwa vafarisayo vali nivashivunjelitse halala, Yesu yavareva lireva. 
\v 42 Navoola, munye muganaganandi shichira Kristo?Ni mwana wa wina? vamuvolera ni mwana wa Daudi.
\v 43 Yamanya avavoolere, kakhava ndina Daudi nali muroho yamulanga Mwami, lwayavoola, 
\v 44 Mwami yavoolera Mwami wanje, wikhale khumukhono kwanje mulunji, khutukha lwanomba vatsiku vovo khuva shirumbi shyi vilenje vyovyo?
\v 45 Niva Daudi amulanga Mwami, nave ndina mwana wewe? 
\v 46 Shiyaliho nu mundu wamukalukitsila likuva tawe, na shiyaliho mundu wosi wakhajelitse khumureva khu mareva khurula inyinga yi lidukhu yelo.
\c 23
\cl MULIANGO   23

\p
\v 1 V1Yesu yamanya namoloma nu mukanda , halala na vechitswi veve. 
\v 2 Navavoolera vang'odi na vafarisayo vikhalanga   mushisako sha Musa: 
\v 3 Khu lwayako  kavalaka  mukahenzelitse khandi mukarhwekhitse; navutswa mukhakholi,khuli yavo vakholanga mihinzi tawe,  shichira  vavoola vindu navutswa shivavikholanga tawe.
\v 4 Vatiukhanga vandu misiko militoho chya vavula khunyalitsa khujinga tawe, vachivikha khu maveka gavo , navo vene shivanyala khuchisundakhu shilala khu videre vyavo. 
\v 5 Vakhola vikholwa vyavo  khuvandu vavalole.Shichira  vivohanga mishipi chia mang'oda, kalikhu,nu khuvweni vwavo, nukhu makhonogavo khandi varambihitsanga lupindo lutsinguvu tsiavao.
\v 6 Khandi vayanzanga vwiyangu      vwahikulu  muvyikhalo vwiviliilya, khandi muvirumbi vya hambeli  mumasinagoki. 
\v 7 Vayanzanga khuhelwa milembe mutsisokoni,khandi khulangwa  mira kuvukhongo vwavo "mwichitsi" na  vandu.
\v 8 Navutswa munye mukhenya mulangwe "Mwechitsi" shichira muli nu mwechitsi mulala, nali Kristo na munye ni vamwavo. 
\v 9 Mukhalanga mundu wosi khulilova "TaTa" shichira muli na Tata mulala wonyene ali Mwikulu. 
\v 10 Khali numunye mukhalangwi "mwechitsi" :shichira muli nu mwechitsi mulala, nali Kristo.
\v 11 Navutswa woyon ali  mukalia mumunye alava  murhumikhi khumunye. 
\v 12 Na wosi wichinjiriranga alachehitswa, na woyo wichehitsanga alachingulwa.
\v 13 Nuvutinyu khu munye , vang'oti na vafarisayovamuli vakaati! Mwikalanga muliango kwu vwami vu mwikulu mutsimoni tsia vandu.Na Khali munye vene mwaramwa khwinjiramu, khandi shiumwenyela yavo venye khutsiamu  vinjilemu. 
\v 14 Muli khuvutinyu munnye vang'oti na vafarisayo vamuli vakaati, mulitsanga miandu nukhuchimala mutsinzu tsia vakhunzakhali, numwikhola musaalamu lisaala lirambi,khulwayako mulikhanyole lisalilitswa likali. 
\v 15 Muli nuvutinyu munye vang'oti na vafarisayo, munye vamuli vakaati, mwambukhanga inyanza khulilova, khutsisa mulimbe mulunji mulala, lwamumulombanga mumulomba khuva  mwana wumushihatisi hali khavili khuvira munye vene.
\v 16 Nuvutinyu khu munye vimilili vavekhu, muvoolanga woyo wisuha khuli tempeli,ni vutswa.Nikhali woyo wisuha khu izahapu yi litempeli, ali ni likovi li shivoho shilisuha lie. 
\v 17 Munye vavekhu vasilo,!Shikali khu vindu vivili yevo nishilena? izahapu anohp litempeli lilomba izahapu  ive intakase?
\v 18 Khandi woyo wisuha khuvwali nivutswa,nikhali wisuha khu shihanwa shyukhuvwali , ni muvohe khulisuha lie. 
\v 19 Munye vasilo khandi vavekhu, ni shilena shilikhu shikali, ni shihanwa anoho ni vwali vutakasanga shihanwa?
\v 20 Khulwayako mundu wosi wisuhanga khuvwali, yisuhilanga vwali ni viosi vilikhu. 
\v 21 Woyo wisuhanga khu litempeli yisuha khuli tempeli nu khu woyo umenyimu. 
\v 22 Na woyo wisuhanga khulikulu yisuha  khu indeve ya Nyasaye na khandi khu woyo wikhalakhu.
\v 23 V23Muli khuvutinyu  muno munye vechitsi va malago na vafarisayo,munye vamwikhola khuli muli valunji  ! Schichira muritsa shitieri shilikhomi shivindu viti khuli  shi-itania,  sha- tangausi ni livokoyi  navutswa mwalekha khukhola vikholwa vitsingulu mu malago khuli vwakilikali, ni tsimbavasi khandi vusuvirifu.mwenyekha mukakhole kosi vuchira khulekha  vikholwa vindi khusahanyinywa. 
\v 24 Munye vimilili vavekhu, vamukhunga inji mu shamung'wetsanga navutswa mumiilanga ingamia!
\v 25 Muli nuvutinyu munye vang'odi na vafarisayo,vavehi!  Shichira mwojitsa shikombe ilwanyi khandi yilwanyi wi isahani,namulekha mukari khwayitsula vunuri nukhwiyenyera. 
\v 26 Munye vafarisayo vavekhu!  mwanze khwojitsa mukari mwishikombe khandi mwisahani, khulero mumale ni khwojitsa ilwanyi.
\v 27 Muli nuvutinyu munye vafarisayo na vang'odi, vavehi! Shichira muli khuli vilindwa vismiti vyavekhwa ilanji indavu ilwanyi , vamulolekha vanihu ilwanyi navutswa mukari ni vikumba vyavakhutsu nu ikhulio ikundanga. 
\v 28 Munjira indalanzere, mulolekha ilwanyi vatakatifu khuvandu,navutswa mukari mwayitsula vugadi ni limunaka mang'ota.
\v 29 Mulikhuvutinyu munye vechitsi vamalako,na vang'oti, muli vakati! Sichira mubakha vilindwa vya vaporofeti navutswa munihitsa vilindwa vya valunji. 
\v 30 Muvoola, khwakhamenyi mutsinyinga tsia vatata veru, shyukhwakhaasanji khurakhitsa  shisayi sha vaporofeti khuli vakhloa. 
\v 31 Khu lwayako mwihanila lilolekhitsa lyenyu ndi muli vana va yavo viira vaporofeti.
\v 32 Henzi vene ma muhane shijero shyu vwoni vwa tata venyu  shitukhananga. 
\v 33 Munye tsinzukha, likhula lii vihirikoma, munyala khwihononokha ndi  likhalachirwa lyu mushihatisi?
\v 34 Khulwayako henzi murumila vaporofeti na vacheri na vang'oti.Valala khuvo mulaviira nu khuvavamba, na vandi mwitsa muvalavashuta tsipokolo mumasinakoki kenyu  nukhuva khunga khurula mwitala mwavali vadukhe khwilukhila mwitala lindi ni lindi. 
\v 35 Khu lwayako shisalia sha masayi kavalunji vosi   varakhitswa hasi hanu , khurula khu shisayi sha Abeli, woyo wakhali nuvwoni, khutukha khu Zakaria mwana wa Barakia, woyo wa mwiriila mwitempeli nali hakari hu vwali na hatakatifu. 
\v 36 Kakilikali muvoolera, yaka kosi kalavatukhila  vandu vi likhula yili.
\v 37 Yerusalemu, Yerusalemu, yive wiranga  vaporofeti nukhuvalasa majina yavo varumangwa khuyive! Ni khanga ndajeritsa  khuvunjitsa halala vana vovo, khuli lwi ingokho yivunjitsa viminyoli halala mutsimbahatsye, navutswa shyuwenya mba! 
\v 38 Henza inzu yoyo imali khulekhwa khwive nili inzele nu  khung'anywa. 
\v 39 Khuvoolera, shyumulandola khandi khurula lweneyulu, khutukha lwanumuvoole, "ali nuvukaasu woyo witsanga muliira lyu mwami."
\c 24
\cl MULIANGO 24

\p
\v 1 V1Yesu yarula mulitempeli, nali khulujendo lwe.Vechitswi veve viza khuye vadukhe , khumumanyinya liumbakhwa lwilitempeli. 
\v 2 Yavarevulila na va voolera shiumulola     yaga kosi?musuuvile, muvolera, livulaho lijina lili hikulu khulindi lilivula khutong'okhana.
\v 3 Lwa yali niyikhale khu sikulu sha mizietuni, vechitswi veve vamwitsila kalaha nivavola,khuvolele makhuva yaka kali kholekha lina?Shimanyiro shilitsa lyolyo ni shina, na limala li shivala ni lina? 
\v 4 Yesu yarevula na vavolera, henzi mundu akhavakata  nu khumuhila muligora mba. 
\v 5 Shijira vanyikhi valitsa ni lira lyanje,nivavola, inze ndi Kristo navo valakata vanyikhi.
\v 6 Mulahulira lihe nu vuvehi vya mahe.Muhenze muvule khusundwa, shijira yako kosi kadukhananga khukholekha,  navutswa limala lyako lishili. 
\v 7 shijira shivala shilarula khulwana nishivala shindi,nu vwamihi vulavukhilana  nu vwami vundi, khulava ni inzala, nilitejera lishivala hosi. 
\v 8 Yako kosi nako liranga lyu vusalili.
\v 9 Inyanga yeneyo mulatsamwa  munyole linyakhana, navo valamwira,namunye mulava vandu vukhwambakhanwa ni shivala shyosi shijra lira lyanje. 
\v 10 vanyikhi valisikarala, na vatsamana nu khulekana. 
\v 11 Valarulila vaporofeti vanyikhi vuvuvehi nu khuvehera nu khukoritsa vanyikhi.
\v 12 Vwoni vulava vunyikhi, vuyanzi vwa vanyikhi  vulashinda. 
\v 13 navutsa woyo wikhutsira khudukha limala, naye ulihona. 
\v 14 Na  ivanjeli ililwatswa mulilova lyosi, live shilolekhizo khu vivala vyosi, nalwo  iyinga yilimala shivala   ilidukha.
\v 15 Khulwayako lwa mulilola linyakhana lyu vwonono, yelo lyavolwa nu muporofeti Danieli, lisinjile hatakatifu [woyo usomanga amanye], 
\v 16 yavo vali Muvuyuda virukhile mushikulu; 
\v 17 Na woyo uli igulu khwilungu avule khwikha khuvukula vindu viu munzu mwemwe. 
\v 18 Na woyo uli mumulimi avule khukalukha inyuma khuvugula tsinguvu tsyetyse.
\v 19 Vulikhave vutinyu  khu yavo valina vana  na vanunyinyanga mutsinyinga  tsienezo. 
\v 20 Musaale ,lirukhaga llyenyu livule khuva munyinga yu vushindu anoho lidukhu lilisabato. 
\v 21 Shijira munyinga yeyo khulava ni linyakhana linyikhi lishili khulolekha khurula mwiranga lilova khudukha lwenulu khandi shilikhavekhuho tawe. 
\v 22 Madukhu yako kalavula khujehizwa, shiyakhavelekhuho mundu khali mulala wakhahoni; navutswa shijila varovole kalajehizwa madukhu yako.
\v 23 Mutsinyinga yetso mundu na khuvolera; henza Yesu ali hanu, anoho yaho, mukhasuuviri. 
\v 24 Shijira valarulila makristo kuvuvehi, na vaporofeti vuvuvehi, valarulitsa vilolekhitso vikali viukhujenyinya; vanyole khukoritsa khali, yavo vali varovolwa. 
\v 25 Henzi,, mmali  khuvavolera imbeli.
\v 26 Niva valavavolera, ali mushangalangwe; mukhatsyayo; ali munzu, mukhasuviri. 
\v 27 Shichira shinga luheni lurulanga ivugwi,lulolekhana khudukha imadioli, ni ndio kiza kave litsa lielie mwana wa adamu. 
\v 28 Shichira hosi hakhuli ni inyama ikhutsi,haweneyaho tsinyolekha tsinditso tsivunjize.
\v 29 Navutswa vudinyu vwitsinyinga yetso nivwakhawa,liuva lilatsima,mweli shikularulitsa vulavu vwevwe, tsing'ereng'ani tsilakwa khurula mwigulu, tsingulu tsyu  mwigulu tsilatengeitswa.
\v 30 Ni ndio shiza shive shilolekhitso shu  mwana wu mundu mwikulu, na tsihiri tsyosi mulilova  tsilakhikhule.Na tsitsatsimulole mwana wu mundu  ni yitsanga mu malesi ni tsingulu tsingali nu vukhumi vugali. 
\v 31 Alakharume tsingelosi tsie nu muhumu mugali kwi parapanda,na valakhavunjitse  halala varovole khurula muvushindu vunne,khurula luvega lulala lu mwikulu khudukha khulundi.
\v 32 Mwege khurula khu musalaku [mtini].:lwi tsisia tsiakwo tsiantsa khumela masambu matoro, mwanz khumanya inyinga yi shimiyu {muvasu} yili himbi. 
\v 33 Munye khandi lwamulola yako kosi mumanye , ali himbi, himbi ha shilivwa.
\v 34 Kagiligali muvolera, lwivulu yulu shululavira yako kosi kashiri khukholekha. 
\v 35 Suuviri muvolera, likhula yili shililavira, khudukha vindu yivi virhwekhitswe.
\v 36 Navutswa lidukhu yelo ni saa yeyo shaliho mundu umanyi; awa, khali tsingelosi tsyu mwikulu, navutswa tata wanje wonyene.
\v 37 Khuli kali mumadukhu ka Nuhu,khandi nindio kiza kave mu inyinga yilitsa liu mwana wu mundu 
\v 38 Khali imbula nishil khukhuva ni michelera,khwaliho nililia ,ni ling'wa,liserelana nu khuhilana khuduka lidukhu lia Nuhu yinjira muliaro, 
\v 39 na vandu shivamanyakhu shiosi shakholekhana mba, khudukha lwi mijelela chi imbula charanga khuhila vandu- khandi ni ndio kaliza khuva mulitsa liu mwana wu mundu.
\v 40 Vandu vaviri valava ni vali mumulimi, mulala alavugulwa; na wundi alarikala. 
\v 41 Vandu vakhali vavili valava ni vali mulujina vasietsanga,mulala alvugulwa, na wundi alarikala. 
\v 42 Khulwayako  mumenye mulilinda, shijira shiumumanyi ninlidukhu shina lwa mwami wenyu aliitsa.
\v 43 Navutswa mumanye yaka, niva mwene yinzu yakhamanyi  inyinga yu mwivi yitsanga, yakhalindi, nu khushinga inzu yeye  vivi khuvula khumunaga nu khwinjiramu. 
\v 44 Khulwayako, munye  
 muvevirejekhe,shijira isaa yuvula khuganagana nayo yu mwana wu mundu aliitsa.
\v 45 Ni wina murukhi mulahi na wukhusuuvirwa, na wuvusitsa, wu mukhongo yavikha  khusinjirira vayinziri ve nu khuvaha siukhulia  lwitsisaa tsidukhanga? 
\v 46 Ali nu vugasu muyinziri wu mokhongo wewe alanyola na kholanga  ndio lwaliitsa. 
\v 47 Kagiligali muvoolera ndi mukhongo alamuvikha khuva mwimilili  wi miandu che chosi.
\v 48 Niva  muhinziri alava nu mudamanu,ma avole  mumwiyo kwe, mukhongo , atsa khujereva khukalukha yinyinga indambi, 
\v 49 ma arange khuvakhupa vayinziri voshionyo,nu khulia nu khugorela khung'wa na vadandi, 
\v 50 naye  mukhongowe lwa yitsa khukalukha khuliduhu ni isaa yu muyinziri  woyo akhamanyi. 
\v 51 Mukhongo we alakha mutonye, nu khumuvikha halala na vavehi, hiitsa have ni liilila nu khutegeitsa mino.
\c 25
\cl MULIANGO 25

\p
\v 1 V1 Inyinga yeyo, vwami vu mwigulu vulafwananyinywa na vakhana vachima likhomi vavugula tsitaha nivatsia khwaganila musatsa userereywe. 
\v 2 Varunu khuvo vali vasiro, na varanu khuvo vali vacheli. 
\v 3 Lwa vakhana vasiro vavugula tsitaha tsiavo,shivavugula na makura kukhutasa kalimu lwakawa. 
\v 4 navutswa vacheri vajinga mutsichupa makura kukhutasa kukhuranga nikawere  mutsitaha tsiavo..
\v 5 Musatsa wukhuserelwa lwa yachereva khudukha, vakhana vukhumwaganila vosi varenjeza nu khugona tsindolo. 
\v 6 Navutswa hakari hu vudukhu, lilanjilira liukhudukha khwa usererelwe liavolwa, "Henzii, awuyu adukhi! ruli ilwanyi  mu mwaganire!".
\v 7 Na vachima vosi vavukha, nivahambitsa tsitaha tsiavo. 
\v 8 Vali vsoro vavolera vacheri, khuhikhu makura,shijira tsitaha tsieru tsitsimanga. 
\v 9 navutswa vacheri varevula, kanyalikha mba, shikalakhudukha khutse na munye:mutsii khuvagulitsaga, mwigulile munye vene.
\v 10 Na lwavali nivatsiitsanga khugula makura, usererelwe yiitsa, na yavo valivirejekhe vinjira naye mushirelero: nu muliango kwigalwa. 
\v 11 Lwinyuma viitsa vachima vandi ni vavola,Mwami mwami, khwigulile  ni khutse. 
\v 12 Navutswa yavavolera, Kagiligali muvoolera,shivamanyi mba. 
\v 13 Khu mulinde, shijira shiumumanyi lidukhu  ni isaa lwa mwana wu mundu  yiitsanaga.
\v 14 Khandi vwami vu mwigulu vuli khuli mundu wenya khutsia mushivala shi ihale,yalanga varugwa veve, na hana khuvo miandu cheche   vamulindile. 
\v 15 Mulala khuvo yamuha tsitalanta tsiranu, na wundi na muha tsiviri,  na wundi khandi na muha indala. Na vuli mundu yanyola khulondekhana ni tsingulu tsiuvunyali vwe, na mundu woyo natsia khuluchendo lwelwe. 
\v 16 Woyo wahelwa tsitalanta tsiranu yatsia vwangu na khola vukhala natsio, na lomba tsindi tsitalanta tsiranu.
\v 17 Na woyo yahelwa tsitalnta tsiviri khandi naye yakhola vukhala na lomba tsindi tsiviri. 
\v 18 navutswa murugwa waherwa italanta indala,yatsia nayava lilina mumalova, navisamu tsisenti tsyu mwami wewe.
\v 19 Mu yinga ya mudukhu manyikhi khuvira, mukhongo wa vurugwa yavo yakalukha  khuhenza miandu cheche navo. 
\v 20 Murugwa wali wu tsitalanta tsiranu, yitsa nalera tsindi tsiranu tsiayanyola.Na voola Mukhongo wamba tsitalanta tsiranu, henza ndashiranyinya nu khunyola tsindi tsiranu. 
\v 21 Mukhongo we yamuvoolera, Urio muno wakhola vulahi murugwa musuvirifu.Yive uveere musuvirifu khu vindu vititi.Ndakhuvikha khulinda vinyikhi khandi vikali.Khayinjire muvuyanzi vwu mwami wowo.
\v 22 Murugwa wanyola  tsitalanta tsiviri, yitsa navoola, Mukhongo ,wamba tsitalanta tsiviri,Henza, ndakhola vukhala nu khelera tsindi tsiviri. 
\v 23 Na mukhongo wewe yamuvolera,Urio muno murugwa mulahi kandi musuvirifu! Uvere musuvirifu khu vindu vititi, ndakhuvikha khulinda vindu vinyikhi khandi vinyikhi.Khiinjire muvuyanzi vwa mwami wowo.
\v 24 Na wanyola italanta idala yitsa, navoola,Mwami.ndamayna ive uli mundu mutinyu, Uchesa ha wakharaga, khandi uvunjeritsanga hawakhasalitsa. 
\v 25 Ndali nu vuri, khu ndatsia khuvisa italanta yoyo mulilina hasi mumalova. henza ,  ushliza neyo yaha nili miandu chocho.
\v 26 Mwami we yamuvoolera, Yiwe murugwa mudamanu,na mugara, ive wamanya njesa handakhamiza,khandi mbunjeritsa handakhasalitsa. 
\v 27 Khulwayako shiuwali ulavikha tsisenti tsianje khuvashilanyinyanga na muliitsa lianje khani ndakhanyoli zianje ni tysuvukhala.
\v 28 Khu lwayako vugula italanta intala yali nayo ma muhane khu murumikhi wali na tsitalanta tsiranu. 
\v 29 Shichila khu woyo ulinivinyikhi alametwa,ma ave navyo mbunyikhi.Na woyo ukhali navyo , khali shiti shali nasho shilavukulwa  khurula khuye. 
\v 30 Musuvi murumikhi mutamanu  ilwanyi yeyo wakhuli ni shisundi, ha khulakhave ni lilila nu khuteteiza mino.l
\v 31 Lwa mwana wu mundu aliitsa nu vukhumi vwe halala ni tsingelosi ,nu khwikhala khu shisako she shyu vwami,  khandi shizula vukhumi. 
\v 32 Imbeliwe khwakhave ni tsihili na allkhavukhanyinye  vundu, khuli mwayi yavukhanyinya makondi ni tsimbuli. 
\v 33 Alakhavikhe makondi khu mukhonokwe mulunji, na tsimbuli khumukhono mukaata.
\v 34 Nalwo lwa mwami alivavoolera yavo vukhumukhono mulunji, "Hambi munye vakasitswa  na tata wanje, nyoli vwami vwamwalombelwa munye khurula lilongwa khulilova. 
\v 35 Shichira ndali ni inzala  na munye mwamba shyukhulia, ndali nu vuluhu na munye mwamba shukhung'wa,,ndali mucheni munye mwanzinjiritsa 
\v 36 Ndali shahonyona munye mwafwala,ndali mulwale na munye mwandwalitsa nu khuniinda,, ndali mucheela,mwanchederera.
\v 37 Na valunji valakharevule nu khuvoola,"Mwami, niliina khwakhulola nuli ni inzala khukhulikhitsa, anoho nuli vuluhu khwakhung"wekhitsa,? 
\v 38 Lina khwakhulola nuli mucheni khwakhwinjiritsa anohonuli shahonya na khwkhufwala tsinguvu? 
\v 39 Khandi ni lina khwkhulola nuli mulwale, khwakhulinda nu khukhulwalitsa, anoho nuli muvuhambe , kwakhuchenderera? 
\v 40 Na Mwami alivavoolera ndi, Suviri suviri, khuli mwakholera mulala khu vamwavo vanje vali vatiti yava, mwakholera yinze.
\v 41 Na alivoolera , yavo vali khumukhono mukaata, "Ruli khuyinze, munye mwalamwa, tsii mu muliiro kwalombelwa Shetani ni tsingelosi tsye vakwa. 
\v 42 Shichira ndali ni inzala na shumwamba shyukhulia, ndali nuvuluhu,navutswa shyumwamba syhukhung"wa mba, 
\v 43 Ndali mucheninautwsa shyumwanyinjiritsa,ndali shyahonyo shyumwafwala, mulwale khandi nindi muvuhambe, navutswa shyumwachenderera nu khuninda.
\v 44 Navovalerevula nu khu voola, "Mwami nilina khwakhulola nuli ni inzala, anoho nuvuluhu, anoho nuli mucheni,anoho shyahonyo, anoho mulwale, anoho muvuhambe, na khwavula khurumikhila? 
\v 45 Naye alkhavarevulire, Kakilikali, muvoolera,kamwavula khukholera  khu mulala khu vatiti vanje yava, mwavulakhukholera. 
\v 46 Yava valikharule khuye nukhutsia mulinyakhitswa limihika ni mihika, navutswa avalunji  valakhinjire muliiva moyo likhahera mba.
\c 26
\cl MULIANGO  26

\p
\v 1 V1Lwa Yesu yali niyakhamala khuvoola makhuva yaka kosi, yamanya na voolera vechitswi ve," 
\v 2 Mumanyi  ndi  mutukhu kavili khurula nunundi ilava inyinga  yi Lipasaka, na mwana wu mundu alatsamwa nu khuhanwa  avambwe".
\v 3 Na avakhongo va vasalisi na vasakhulu vimilili,vivunjiza hala  munzu  yu mushikhalo shyu vwami vwa mukhulundu mukali , walangwa  Kayafa. 
\v 4 Nivaviritsa, vadukhe khukumira Yesu muvwivisu nu khumwira. 
\v 5 Navustswa nivahulikhitsana  "ikhava inyinga yililia liumwipasaka, shichira  khulomba khuvulekhuva ni lihumahuma nu khwambakhana khwu mukanda."
\v 6 Inyinga lwa Yesu yali Bethani munzu ya Simoni wali wuchera, 
\v 7 Lwa yali niyitili khu imesa, mukhali mulala yitsa khuye nali ni ichupa ya makura ka kumwayu nakhandi kuvukuli vunyikhi , natsukhulula khu murwi  kwe. lwayali ni yenya khulia shyukhulia. 
\v 8 Navutswa lwa vechitswi ve valola yaka, vivihirirwa ni vavoola, "shichira shina yononyinye makura kuvukuli  vunyikhi? 
\v 9 Kakhakulanyinywe mapesa manyikhi ma kakavulwe khu vatakha."
\v 10 Yesu lwayamanya  vakanagana yaka, yavavoolera, "Shichira shina  munyakhitsa mukhali wuyu? Shichira  akholi shikholwa  shilahikhwinze. 
\v 11 Inyinga yosi muvetsaho na vatakha , navutswa shyunumuvetsange niinze vuli inyinga yosi.
\v 12 Lwanzukhile makura yakakahunya vulahi nu mwayu, khumuvili kwanje,ukholi ndio khuntechekhitsa liyavirwa lianje. 
\v 13 Muvoolera kilikali, hosi ha mang'ana malayi yaga kalilwatswa, mulilova mwosi, shikholwa shyu mukhali wuyu akholi  shilitsa khumolomelwakhu  nu khulomba yitsuhitswe"
\v 14 Na mulala khu yavo likhomi navavili , walangwa Yuda Iskarioti, yatsia khuvakhongo vavasalisi 
\v 15 Na vareva, "Mulamba shina nimuvi
khila Yesu mumakhono kenyu? Vamurunga mogongolo kitsisenti makhomi kavaka  ki ifedha. 
\v 16 Khurula inyinga yeyo Yuda  yaranga khukhava vwiyangu vulahi vu khumutsama Yesu
\v 17 Khu litukhu liu khuranga lililia li mikati chivulamu mamera, vechitswi vitsa khu Yesu , vamureva, "Wenya kholombe hena  khulilia liolio  khulileho Pasaka?" 
\v 18 Naye yavavoolera, "YTsii mulitala, mumuchitsi kwu mundu wamunyola , na mumuvoolere, "Mwechitsi avoola, Inyinga ye itukhi. Ndalilila lipasaka halala na vechitswi vanje  munzu mwomwo." 
\v 19 Na ndio vechitswi ve vakhola, khuli Yesu yavaruma,  nivalomba  mikati chi Lipasaka.
\v 20 lwa halukolova hatukha Yesu  yali  yikhala halala na vechitswi veve  likhomi na vavili khulia khu imesa. 
\v 21 Navo lwavali valitsanga,Yesu yavoola,  "Suvir, suviri muvoolera, mulala khu munye  alantsama" 
\v 22 Vaverera muno,varanga khumureva vuli sha mulala , "Mwami anyala khuva ninze?"
\v 23 Yarevula na vavoolera,  "woyo wenya khuvikha mukhono kwe mushidavo halala ninze, naye wenya khuntsama. 
\v 24 Mwana wu mundu alatsia, khuli kang'otwa  kalamwikholekhera.Navutswa ali nu vutinyu woyo utsama mwana wundu, kakhavere  vulahi mundu woyo yakhivulwe." 
\v 25 Yuda, wakhamutsami yavola, "Anyal khuva ni inze, Mwechitsi?" Na muvoolera, "Ukavooli mwene".
\v 26 Lwa vali valitsanga, Yesu yavukula mukati nasanditsa natong'olanyinya. Navaha vechitswi veve, nu khuvavoolera "vukuli, muli. Yuku ni muvili kwanje."
\v 27 Yavukula shikombe, na sanditsa,  navaha nu khuvola, 'ngw'ii  vosi" 
\v 28 Yaka nako masahi ki indakano imbya  kasundukhanga shichira vanyikhi , khuvasamiiha vwoni. 
\v 29 Navutswa muvolera, shindang'wakhu khandi matunda yaka kiidivai, khutukha litukhu yelo  nditsa ching'wi vuya halal na munye muvwami.
\v 30 Lwavali nivakhamala khwimba lwimbo,vasimukha nivatsia khushikulu sha Misayituni. 
\v 31 Yesu yavavoolera vechitswi veve, "vutukhu vwa lelo munye vosi mutsitsanga khunzirukha nu khundekha, shichila mang'ota matakatifu kavoolanga, "Nyasaye aliitsa khwira mwayi, na shiayo sha makondi koosi, kaliitsa khusalana." 
\v 32 Navutswa lwamba ni mali khwisimukukha, khurula muvakhutsu, ndaranga khutsia  mu  lusomo lwa Galilaya imbeli wenyu."
\v 33 Na Petero yamuvoolera", khali niva vandi vosi valakhulekha, inze shindakhulekha". 
\v 34 Yesu yamurevulila, Kakilikal, khuvoolera,khu vudukhu vwa nunundi , itaywa ni shili khulakula , ulanyambakhana khali khavaka." 
\v 35 Petero namuvoolera khandi, "Khali niva ndenyekha khukhutsa na ive, shindakhwambakhana". na vechitswi vandi vosi vamuvoolera malala mele.
\v 36 Na Yesu yatsia halala na vechitswi ve  khutukha havalanga Gethsemani   na vavoolera vechitswi veve ," 
\v 37 Yikhali yaha nishitsia  yaho khusaala." Yavukula Petero na vikhula vavili va Zebedayo na rarhanga  shiverera shyuvulidoho  nu khusumbukha. 
\v 38 Na yavavoolera," Mwoyo kwanje  kuli nuvuvereri  khali vuliikhutsa. mwikhaale yaha  muliinde nu khusaala  niinze."
\v 39 Yesu yisuunda  hambeli hati,niyinama hasi nukhusaala, Tata wanje niiva kanyala khunyalikhana, ndulitsilaho shikombe shilinyakhitswa yishi.Navutswa kahava lienya lianje tawe, navutswa kave khuvulalili vyo. 
\v 40 Na yitsa khu vechitswive,navanyola vakonanga tsindolo, na reeva Petero,"Shiumuveere mulalinda nu khuhenzakhu ninze, khali isaa indala ninze? 
\v 41 Muhenze nu khusaala muvule khukwa mumachelitso, mwoyo kwanje kwenyanga, navutswa muvili kutetekhere."
\v 42 Yazia khandi lwakhaviri nasaala: "O Tata wanje nikakhanyalikhe shikombe yishi  shilinyakhana shakharulitsweho mbule khushing'wakhu, navutswa vulalili vwo  vukholekhe." 
\v 43 Yiiza nanyola vakoni  tsindolo khandi, shichira tsimonni tsyavo ziali nu vulidoho vwitsindolo. 
\v 44 Yavalekha khandi natsya khusaala lwakhavaka, na voola mang'ana malala mele.
\v 45 Na Yesu yatsia khu vechitswi veve navoola,  "mushikonanga nukhuhulukha?  Henzi isaa itukhi , yu mwana wu mundu umali khuzamwa nu khuvikhwa mu makhono ka vooni. 
\v 46 Vukhi khutsi.Henzi, mundu unzamanga  arevukhe."
\v 47 Lwayali nashimolomanga, waa! Yuda mulala khu vechitswi  likhomi na vaviri halala nu mukanda kwa vasikali vi vivavi ni vikong'o khurhula khu vasaalisi vakali na vasakhulu  yatukhaho. 
\v 48 Muzami woyo yali  uvahele shimanyinyiro,  nukhuvavoolera " mundu wamwenya khulola  ninzunzuna nu khukhumberera, naye wamukumila ."
\v 49 Yuda yitsa vulunji  khu Yesu nu khumuvoolera, "Milembe mwechitsi" nu khumukhumberera nu khumuzunzuna. 
\v 50 Yesu Yamuvoolera,"mulina,shichira shina uli hanu? khola shyawitsi khukhola." Na vasikali vamanya vamukumila Yesu nu khutsia naye.
\v 51 Henza , mulala khuvechitswive yalera mukhono kwe  narulitsa shivavi  nakhalaka shiroyi shiu muhinziri wu musalisi mukali. 
\v 52 Yesu yamukaya nu khumuvolera, vikha shivavi mushiula mwashivele, khu vosi vayanza khulwanira shivavi , valakhirwe ni  shivavi. 
\v 53 Mukanagana inze  mbula vunyali vukhureva  Tata wanje mwikulu  lweneyulu anderele lukhululu lwi zingerosi  tsyukhira  mikanda likhomi na vaviri khungwanira.? 
\v 54 Navutswa niva ndakhola  ndio, mang"ota matakatifu kakharhwekhitswe  munjila shina kavoola yaga khutukha kalikholekha?"
\v 55 Inyinga yeneyo Yesu  yavavolera mukanda "Mwizi khwinze ni vivavi, ni vikong'o, khungumira khuli ndi munuli? Na vuli lidukhu ndavere namunye khase nukhwikhala nimwechitsa mulitempeli,  Shichira shina mwavula khungumira lwenolo? 
\v 56 Nayaka kosi kamali  khwikholekha khu ka vaporofeti vahandika mu mang'ota matakatifu karwekhitswe.Na vechitswi veve vosi vamulekha nu khumwirukha.
\v 57 Na vandu vali vamukumire Yesu vamuhira mu inzu ya kayafa musalisi muhindira ,mwa  vechitsi va malakona  navasakhulu vali vivunjikhe. 
\v 58 Na  Petero yavalonderera munyuma  ihale, khudukha  mulwanyi mumujitsi kwu musalisi mukali khuvosi.Yinjira mukari natsia khwikhala na valindi valindaho alole kali kakholekhe.
\v 59 Avimiriri va vasalisi vakali, nu mukhungano kwosi  vakhava vushahidi  vuvehi vamujinire Yesu khu  adukhe khwirwa. 
\v 60 Navutswa shivavunyola tawe , khali niva vashahidi  vu vuvuvehi vanyikhi valolekhaho.Mwimala virulitsa vandu vavili vu vuvehi 
\v 61 ni vavoola, :"Mundu uyu yavoola anyala khupomola litempeli lya Nyasaye khandi alyumbakhe vuhya  mudukhu kavaka ni kakhavira."
\v 62 Mukali wa vasalisi voosi yasinjila na muvoolera, "Uvulakhu lichipu liunyala khuhaana khu ka vandu yava vakhuyalilakhu?" 
\v 63 Navutswa Yesu  yashiling'ana vutswa.Mukali wa vasalisi voosi   yamureva, " Khureva imberi wa Nyasaye, khuvoolere niva yiwe naye Kristo mwana wa  Nyasaye." 
\v 64 Yesu yamurevulira,  " Yiwe mwene uvooli . Navutswa khuvoolera , khurula lweneyulu  ulalola mwana wu mundu ni yikhalanga khu mukhono mulunji kwu mwami wi vunyal wvosii, nu khwitsa  khu malesi ku mwikulu."
\v 65 Mukali wa vasalisi voosi yarandula tsinguvu tsye nu khuvola, "umolome  manyeko! Vulolekhitsi  shina vundi vywa khukhavira valolekhitsi? henzi,mumali khuhulira manyeko keke. 
\v 66 Mukanakana shina?"Vamurhevulira, khuvola ,"  adukhana likhutsa."
\v 67 Vamanya vamurutsire mare mutsimoni, ni vamuduya tsingume, na vandi vamusamula tsikhovi 
\v 68 na vavoola, "Khuporofete,  shuli Kristo . Ni wina ukhurumule?
\v 69 Inyinga yiyi Petero yali yikhale ilwanyi mu mujitsi mwenomo, na muhinziri mukhana yamwizira khumureva, "Nive mulala uvere naYesu mu-Galilaya?" 
\v 70 Navutswa Petero yamanya yambakhane, imbeli wavo vosi, nu khuvoola, "shimanyi kamuvoola mba."
\v 71 Lwayali nazire khu ipochi yi shilivwa, wundi ya mulola, nu khumuvolera "mundu wuyu avere halala na Yesu mu- Nazareti." 
\v 72 Khandi  Petero yambakhana nu  khwisuha," yinze mumanyi mba.!'
\v 73 Mu inyinga intititi yiza mulalla wavasinjira naye, namuvoolera Petero, katoto uli mulala wavo:khali lirevula lilimolomalyo limanyinya vutwsa." 
\v 74 Na yaranga khwilama nu  khwisuha ,  "awa  inze shimanyi mundu wuyu," naho heneyaho  itaywa yalakula. 
\v 75 Petero yamanya yitsukhitse makhuva ka Yesu yamuvolera, "Itaywa nishili khulakula umauve  nunyambakhane hali khavaka." Yamanya narula ilwanyi nu khulira  vululu.
\c 27
\cl MULIANGO  27

\p
\v 1 Asubuhi mavwevwe, vimilili vakhongo va vasalisi na vasakhulu va vandu vikhala shikhalo nishiviritsa Yesu yirwe. 
\v 2 Vamanya ni vamuvoha nu khumuhila khu mwami Pilato.
\v 3 Lwa YUda yali natsami Yesu, lwayalola Yesu umali khukhalajilwa, yikosa nu khuverera ma nakalukhiza mang'ondo ki tsishilinji makhomi kavaka ki ifetha khu vakhongo va vasalisi na vasakhulu. 
\v 4 Navoola "kholi vwoni lwanditsi khutsama mundu  wa masayi malunji." Navo vamurevulira "Keneyako ni shina khukhutse? wihenze mwene." 
\v 5 Na Yuda yamanya avasuvile tsishilinji makhomi kavaka tsyavali vamuhele havali mulitempeli, natsia khwisunga.
\v 6 Vakhongo va vasalisi vavukula tsisenti tsenetso ni vavola "shikatukhana khumalako khuvikha tsisenti khuli yitsi mwivikhilo shichira ni mirungo chi shisayi." 
\v 7 Vamanya varevane khuli vakharumikhile, vavitsa vatsirumikhire khukula mulimi ku mulonji ma kuve kukhuyavilamu vakhutsu vali vacheni. 
\v 8 Shichira yako, mulimi kweneyoko kwalangwa "mulimi kwi shisayi"khutukha khali khalunu.
\v 9 Na kamanya karhwekhizwe khuli muporofeti Yeremia yavoola,
"vamanya vavukule makongolo kitsisenti makhomi kavaka, ki ifetha, vukuli vwaviritswa na vana va Israeli khumurunga. 
\v 10 ni vahana khukula mulimi ku mulonji, khuli mwami yali yambolera."
\v 11 Inyinga yiyi Yesu yasinjila imbeli wu mwami, na mwami na mureva, "Yiwe neye mwami wa vayuhudi?"Yesu yamurevulira "uvoola ndio." 
\v 12 Navutswa lwayayalwa na vakhongo va vasalisi na vasakhulu lwenolo shiyarevulakhu shindu shosi mba. 
\v 13 Na Mwami Pilato yamureva, "shiuhulilanga  vindu  via vakhuyalilakhu?" 
\v 14 Navutswa Yesu shiyamurevulilakhu  lindi,kalomba mwami arikale mwichenya.
\v 15 Vuli litukhu  lyu mulukha kwa  Pasaka, Mwami yali nu mwima kukhuvoholola muvohe mulala  wa ivololi ya vandu venyanga khurula  muvuhambe. 
\v 16 Muyinyinga yeneyo khwali nu muvohwa wanyakhitsanga vandu muno wa valanga Barabba.
\v 17 Lwavali vivunjelitse halala, Pilato yavareva"mwenya mbohololere muvohwa shina?''' Barabba anonho Yesu wulangwa Kristo?'" 
\v 18 Naye yali na manyi  vamulerela  Yesu shichira imbotokha. 
\v 19 Lwayali khu shisako shyu vukhalaji, mukhaliwe yarumana ling'ana mundu woyo avula vwoni.Shichira mumaloro kanje nunundi nyakhitswe khulondekhana khuye."
\v 20 Vakhongo va vasalisi na vasakhulu vamanya vavolela mukanda mureve Baraba avohololwe na Yesu yirwe., 
\v 21 Mwami Pilato yavareva khandi ,Ulena khuvavili yava wamwenya mulakhulile khurula mushivoho?'Ni vavoola, "Barabba!". 
\v 22 Na  Pilato yavareva, "mwenya khole ndina Yesu ulangwa Kristo?" Na vosi varevulila khulala "avambwe!".
\v 23 Pilato yavareva, "shichirashi? Mayolo shina kachira avambwe?" Navutswa valanjilitsa nu khuvoola ikulu "avambwe!, avambwe!." 
\v 24 Pilato lwayanyola avula shakhola, na vandu vasahili nunkhwenye Yesu  yirwe, yavukula matsi, nasava makhono keke imbeli wu mukanda na avoola:
"Inze mbula vutamanu mushisayi shyu mundu wuyu.Yaka kali khumunye."
\v 25 Na vandu vosi vamanya vavoola, "shisalia shia masayike shive khukhuze na vana veru." 
\v 26 Na yamanya na vavoholera Barabba khurula muvuhambe khuli venya.Navutswa yahana Yesu khuhulwa mishaliti ma namuhana khuvambwa.
\v 27 Na vasikali vu mwami vamuhila Yesu munzu yu vwami ni vamuvoyong'ana na vasikali vosi. 
\v 28 Vamunavula tsinguvu nu khumufwala iganza yimuji. 
\v 29 Valinga ingara ya mahwa kivikunga khuli itaji ni vamuvikhila khumurwi, ni vamuvikhira lusala mumukhono kwe mulunji, vasikama imbeliwe nu khumukhomolera nu khumuvoolera, "Urina  mwami wa vayuhudi!".
\v 30 Vamurutsila maree, nivavukula lusala lwavali vamuhele nu khumukhupa khumurwi lukhukalukhila. 
\v 31 Lwa vali vamali khumukholera shihenyehenye, vamufwalula ikanza yavali vamufwali nu khumufwala khandi inguvu yeye, ni vamuhira khuvambwa.
\v 32 Lwavarula khutsia, vamunyola mundu khurula Kirene walangwa Simoni, wa vamanya vamunike khutsingulu khumukhonya Yesu khujinga musalaba. 
\v 33 Lwa vadukha havalanga Goligotsa,kali khuvoola,"havundu hi shihanga". 
\v 34 Vamuha iwayini yali ni tsukanyinywe na maatsi ki indulwe ang'wi. Na lwayatsamakhu shiyajing'wa tawe.
\v 35 Lwavali vakhamuvamba , vagavana tsinguvu tsie  khutsikhuvila ikura.Khu kara, khu karwekhitswe kavoolwa nu muporofeti, vakavana tsinguvu, khandi nivkhuvirakhu ikura. 
\v 36 Vikhala heneyaho khumuvikhila lilindwa litinyu. 
\v 37 Hikulu hu murwi kwekwe vamuhandikila khumusalaba,mang'ota, kasomanga:"UYU NI YESU MWAMI WA VAYAHUDI"
\v 38 Vivi vavili vavambwa halala naye,mulala khumukhono mulunji na wundi khumukhono kushikata. 
\v 39 Vandu vali vavira khunjira haweneyaho vamuvungulila manyeko nu khunuya mirwi chavo.
\v 40 nu khumuvolera, "Yiwe wavola uzitsa khwononyinya litempeli ma khandi uliumbakhe vuhya mumadukhu kavaka, yihonyinye!  Niva uli mwana wa Nyasaye , shukhikha hasi khurula khumusalaba!"
\v 41 Malala mele, vakhongo va vasalisi vamukholera shihenyehenye,ni vali halala na vang'odi nende vasakhulu, nivamuvoolera, 
\v 42 "Yahonyinya vandu, navutswa shunyala khwihonyinya.Ye nu mwami wa vaisraeli! Lekhi yikhe hasi khurula khumusalaba lweneyulu, nakhutse khulamusuvira.
\v 43 Asuvira mu Nyasaye, lekhi Nyasaye amuhonyinye lelo,niva Nyasaye alitsa khumuvoholola.Shichira yavoola "ndi mwana wa Nyasaye!" 
\v 44 Khandi, malala mele, vivi vali nivavambilwe naye khandi navo vamunyeka.
\v 45 
\v  Khwanzila khu saa sita tsia mmbasu,shisundi shakhunikha shivala zana khudukha  saatisa halukolova. 
\v 46 Lwayadukha saa tisa,Yesu yalila nu mwoyo mukali, "Eloi, Eloi,lama sabakithani?'kali khuvoola,"Nyasaye wanje  Nyasaye wanje, shichira shina undekhi?" 
\v 47 Vandu valala khuvali nivasinjileho , vamuhulila.Nivavoola "alanga Elija."
\v 48 Vwangu mulala khuvo yirukhak 
\v 49 Vayali navo vamuvoolera lekha na naye ave, lekha khulole niva Elija alitsa khumusoola. 
\v 50 Yesu yamanahanzukha  lilaanga lindi nu mwoyo kwi ikulu ma mwoyo kwe nukurula.
\v 51 Henza luvaala lwali lwashinga hambeli mulitempeli lwaarandukha nu khurulamu vivili khurula ikulu wene khudukha hasi,na shivala nasho shatejela,na tsinyanda ni tsiadikha. 
\v 52 Vilindwa navyo viakhunukha, na mivili cha valunji valivakhutsa nu khugonyinywamu visimukukha. 
\v 53 Varula mu vilindwa niviitsa ilwanyi inyinga ya Yesu yaliwisimukukhe,  nivinjila mulitaala litakatifu,khandi nivaalolekha  khu vandu vanyikhi.
\v 54 Na mukhongo walinda vasikali imia na vasikali vayali navo, valindanga Yesu valola litejela lishivala na kali kakholekhane,vali nu vuri muno nu huvoola,
"Kakilikali uyu yali mwana wa Nyasaye." 
\v 55 Vakhali vanyikhi valiyo nivatovana khurula ihale.Valivalondekhane na Yesu khurula Galilaya niviitsa vadukhe khumurumikhila khuluvega lwi lienya lielie. 
\v 56 Halala navo khwali na Maria Makadalena, Maria mama wa Yakobo na Yosefu na mama wa vikhula va Zebedayo.
\v 57 Munyinga ya halukolova yatukha, muruchi mulala khurula Arimathea, walaangwa Yosefu, mundu wuyu yali  mulala  khuvechitswi  va Yesu. 
\v 58 Yatsia  khu mwami Pilato, nareva ahelwe muvili kwa Yesu,.Naye Pilato yahana munwa ahelwe.
\v 59 Yosefu yavukula muvili kwa Yesu ma na lingila muluvala lulahi lulavu, 
\v 60 nu khuvikha muvili zana mushilindwashe shu luhangaywa  shali shavayava mwichina,Ma na lumba  kuchina  kukali kukhunikha shiliango shukhwinjlamu narulaho nu khutsia. 
\v 61 Maria Makadalena, na Maria wundi valiho nivikhale luveka lundi vatovanaga mushiliango shishilindwa zana.
\v 62 Mukamba kwalondakhu kwali lidukhu lilondanga lidukhu liukhwirejekhela lisabato, na vimilili va vasalisi na vafarisayo vazia khu Pilato. 
\v 63 na vamuvoolera, "mwami, khwitsukhitse muvehi woyo nashili khukhutsa yavoola, ndisimukukha nindakhamala madukhu kavaka." 
\v 64 Khulwayako uhane vasikali vu khulinda shilinduwa she vutinyu muno, khudukha madukhu kavaka kavire.Kakhakholwa ndio vechitswive vanyala khwiza nu khwiva muvili kwekwe ma vavoolere vandu ati yisimukukhe khurula muvakhutsu.Vuvehi yuvu  vumulimala vulava vutamanu muno khuvira vukhuranga."
\v 65 Pilato yavavoolera, "munye muli na vasikali vukhulinda.Tsii muvikhe lilinda khuvunyali vwamunyala." 
\v 66 Vamanya ni vatsia na vasikali vukhulinda hashilindwa vutinyu, ni vavikha muhuli khulijina liali mushiliango  nu khulinda haweneyaho.
\c 28
\cl MULIANGO  28

\p
\v 1 V1Inyinga yilsabato yali yakhawa, mavwevwe shivala shishimwami mulidukhu liukhuranga mulisitsa,Maria Makadalena na Maria wali wundi vatsia khuhenza hashilindwa. 
\v 2 Henza , khwaliho ni litejera likali lishivala, shichira Ingelosi yu Mwami Nyasaye yikha khurula mwikulunu khuzia hashilindwa nukhlumba lichina liali mushiliango nu khwikhalakhu.
\v 3 Ingelosi yatsana yalolekha niyakhaa khuli  luheni na tsinguvu tsie tsiali tsindavu huli likonza. 
\v 4 Vasikali vali valindi hashilindwa vamuria muno,varenga  nu khukwa khuli vakhutsu.
\v 5 Na ingelosi yeyo yavoolera vakhali yavo  Mukharii mba shichira manyi mukhava Yesu wavambwa." 
\v 6 Shali hunu,shichira yisimukukhe, khuli yavoola.Hambi muhenze hayalikhizwa lwavamuvikha yumu. 
\v 7 Mutsii vwangu muvavoolere vechitswi veve,
"Umali khwisimukukha khurula mu vakhutsu, Henzi, uranji  khutsia imbeli wenyu Galilaya.Iweneyo  neyo wamulamulola.Henzi, mali khuvavoolera.
\v 8 Nohonaho vakhali yavo varanga lujendo khurula hashilindwa , ni vitsule lijenya navutswa khandi nivali nu vuyanzi vunyikhi, vilukhaka vatsia khuvivalila vechitswive mang'ana yako. 
\v 9 Na mulikoselakhu, Henza Yesu yakana navo, nu khuvashelitsa, "Milembe!." na vakhali yavo visunda himi khuye , nivamusikamira nukhumukumila khuvilenje vye, nukhumuha luyali. 
\v 10 Na Yesu yamanya navavoolera, "Mukharii mba, zii muvavoolere vamwavo vanje vazii Galilaya , iweneyo valandola."
\v 11 Lwa vakhali yavo vali khunjila nivatsitsanga,avalala khuvasikali valindanga hashilindi hashilindwa vazia mwitala, nu khuvoolera vimilili va vasalisivuli shiosi shali shikholekhe khuvo. 
\v 12 Lwa vasalisi vakali vakana na vasakhulu, vakhana vuvehi, nivaha vasikali tsienti tsinyikhi tsi ifetha. 
\v 13 Ma nivavavoolera,"Kenyekha mwenya muvole,vechitswi veve vitsi muvudukhu nu khumwiva khutse lwakhuvere khukoni.
\v 14 Nivamakhuva yaga kalamudukhila mwami, khutse khulamoloma naye  nu  khumukalukhila munye muvule khusumbulwa  hali hati. 
\v 15 Khu lwayako vasikali vavukula tsisenti yetso ni vakhola khuli vavoolelwa.Vuvehi yuvu vushivoolekha hakari ha vayuda khutukha  lweneyulu.
\v 16 Na vechitswi veve nivali likhomi nu mulala, vatsia ni vadukha  Galilaya, khushikulu sha  Yesu  yaliyavavoolera vakanilekhu. 
\v 17 Lwa vamulola,  vamusikamila,  navutswa valala muvo vali nilihayahayitsa.
\v 18 Yesu yavitsila navavoolera, "Mpelelwe tsingulu tsiosi mwikulu na hasi mushivala, 
\v 19 Tsii mulilova mwosi mukhole vundu vitsihili tsiosi khuva vechitswi vanje, muvabatise mulira lya Tata, lyu Mwana na Roho Mutakatifu.Muvechitse khukumila mechitso kosi kandamuvoolera mukumile.Na henzi, inze ndi na munye halala madukhu kosi, khudukha  khushiheri." Ameni.
